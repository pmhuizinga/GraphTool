I INLEIDING


Hierbij onze stamboom.
Het is gewoon leuk en eigenlijk niets bijzonders.
Zoals 99,9% van alle Nederlanders stammen jullie en dus ook Ma en ik af van eenvoudige mensen: schippers, boeren (kleine boeren dan wel te verstaan), meubelmakers, slagers en timmermannen.

Hoe de persoonlijke eigenschappen van onze voorouders waren, weten we niet en zullen we ook nooit meer te weten komen. Er zullen ongetwijfeld hele aardige, prettige mensen tussen hebben gezeten en ook deels onuitstaanbare of mogelijk wat verbitterde mensen.

Een ding is wel zeker, de welvaart die jullie en ons ten deel is gevallen hebben zij nooit gekend.
Zij moesten leven zonder gasverwarming, zonder stromend water uit de kraan en zonder het gemak van de vele elektrische apparaten. Koude en tochtige huizen waren hun deel, de behoefte moest buiten plaatsvinden, voor ziektes  was nauwelijks een geneesmiddel te vinden, s’avonds was er hooguit kaarslicht.
Het was ploeteren geblazen, eigenlijk een dagelijkse strijd om brood op de plank te krijgen.
Ik denk dat je met dat beeld op de achtergrond zo een stamboom zou moeten lezen, dan heeft het nog enige waarde; in wezen is onze huidige welvaart gebouwd op hun geploeter.


Het “verhaal” is als volgt opgebouwd:

I     INLEIDING………………………………………………………………………………………………………..	Pag.	 2
II    BASISFEITEN over onze VOOROUDERS………………………………………………………..	Pag.   3
III   DE GLOBALE “TREK”……………………………………………………………………………………..	Pag.	 5
IV   DE HUIDIGE GENERATIES……………………………………………………………………………….	Pag.	 6 
V  	DE STAMBOOM van	JAN HUIZINGA	van vaderskant    (vanaf ca. 1695)…….	Pag.	 7 
VI  	DE STAMBOOM van	EDITH SMIT   	van vaderskant    (vanaf ca. 1695)…….	Pag.	13
VII 	DE STAMBOOM van	JAN HUIZINGA	van moederskant (vanaf ca. 1670)……. Pag.	19
VIII	DE STAMBOOM van	EDITH SMIT   	van moederskant (vanaf ca. 1610)…….	Pag.	25
      Bijlagen bij VIII	
      I    Hijbe Jans: het Voogdijschap (1679) en de Belediging (1681)……………..	Pag.	42
      II   Rechtspraak: de Diaconie versus Jantje Heeres (1790)………………………..	Pag.	43
      III  Het faillissement van Bonne en Swier van der Hey (1896)…………………..	Pag.	45
      IV  Kapitein Bonno van der Hey en het vergaan van zijn ertsschip (1914)..	Pag.	46


De beschreven stambomen betreffen uitsluitend de voorouders in mannelijke lijn (in vaktermen: “Stamreeks”) vanaf de ouders van Edith en Jan ofwel vanaf de opa’s en oma’s van Annemarie en Paul. Zouden mede de vrouwelijke lijnen gevolgd zijn dan zou een schier onuitputtelijke reeks namen het resultaat zijn, waardoor het overzicht volledig uit het oog zou worden verloren. Je ziet het wel eens in stamboomboeken, waarin dan meer dan 1000 namen zijn opgenomen, in mijn optiek volledig non informatief.

Tolbert
oktober 2016


 
II     BASISFEITEN over onze VOOROUDERS.

1	Algemeen.
   A.	Op basis van de 4 voorouderreeksen ) (Huizinga, Smit, Van der Heij en van der Wal, zie hoofdstuk V t/m VIII) is nagegaan wat de gemiddelde gezinsgrootte en de kindersterfte onder 5 jaar door de eeuwen heen is geweest. De resultaten zijn in onderstaande grafiek zichtbaar gemaakt. 
		De conclusie: grote tot zeer grote gezinnen in de 17e, 18e en 19e eeuw met een relatief hoge sterftekans bij kinderen onder de 5 jaar (ca. 25 – 35%, zeg maar ongeveer 1 op de 3 kinderen).
		Vanaf het einde van de 19e eeuw daalde het gemiddeld aantal kinderen per gezin drastisch en daalde tegelijkertijd de kindersterfte tot 0%, althans bij de onderzochte 4 voorouderreeksen.
		Deze uitkomsten zullen niet significant afwijken van die voor de Nederlandse bevolking in zijn geheel over de beschouwde periode van ca. 1650 tot heden.  
 

B.	Dezelfde 4 voorouderreeksen1) leveren gegevens om na te gaan op welke leeftijd het huwelijk door de tijd heen werd gesloten; waar een voorouder 2 of meerdere keren is getrouwd, is de leeftijd bij het 1e huwelijk genomen. In de onderstaande grafiek zijn de uitkomsten weergegeven:  
De grafiek kent 1 simultane ”uitschieter” voor zowel de “Groningse” als de ”Friese tak” wordt deze geëlimineerd dan kan vanaf de 1710-generatie tot en met het jaar van de   1910-generatie  geconcludeerd worden dat er sprake is van een langzaam stijgende huwelijksleeftijd: van gemiddeld 23 jaar in 1710 tot gemiddeld 26 jaar in 1915. 
De 1945-generatie (dit betreft overigens alleen Edith en Jan) trouwde vrij jong; dit strookt met het algemene beeld voor die generatie in geheel Nederland. Daarentegen is de 1975-generatie (zijnde uitsluitend Annemarie/Maarten plus Paul/Marjan) relatief laat getrouwd of tekende relatief laat een samenlevingsovereenkomst; ook dit zal stroken met het algemene beeld van deze generatie in geheel Nederland.  

C.	De manier waarop vanaf de Middeleeuwen tot en met ca 1950 een naam aan de kinderen werd gegeven is nagenoeg hetzelfde gebleven.
Bij het 1e kind werd een zoon resp. dochter veelal naar de vader resp. moeder van de vader van het kind (opa 1 of oma 1) vernoemd; bij het 2e kind was in het algemeen “de andere kant” aan de beurt. Het derde en vierde kind kreeg gewoonlijk de naam van de grootouders die nog niet vernoemd waren; zonodig werd het geslacht van de naam veranderd (Cornelis > Cornelia, Janna > Jan). )
Aan de eerste naam van elk kind werd tot ca. 1900 in verreweg de meeste gevallen de naam van de vader toegevoegd (patroniem: vadersnaam). Vòòr de invoering van de Burgerlijke stand in 1811, toen uitsluitend registratie van doop, huwelijk en overlijden in registers van de “Kerk” plaatsvond, kwam die 2e naam niet in het “Doopboek” voor, maar wel in het dagelijks spraakgebruik en in de Trouw- en Begraafboeken, voor zover deze laatste aanwezig was.
Bijv. Indien Sybe vòòr 1811 is geboren als 1e zoon van Auke Sybes dan staat uitsluitend de naam Sybe vermeld in het doopboek te samen met de naam van zijn vader (Auke Sybes) en moeder, daarna ging hij door het leven als Sybe Aukes en werd deze naam als zodanig geregistreerd in de Trouw- en Begrafenisboeken.
 
2.	  Specifiek.

De belangrijkste feiten uit onze stamboom zijn naar mijn mening:
-	Alle voorouders van Edith van vaders (“opa’s”) kant, in ieder geval vanaf ca. 1695, zijn in de stad Groningen geboren en getogen: echte stadjers dus. Toen Edith in 1974 naar Leek verhuisde is aan die ”traditie” van bijna  300 jaar een eind gekomen.

-	Eén van Edith haar voorvaders van moeders (“oma’s”) kant trouwde in 1838 op 
59-jarige leeftijd voor de 2e maal en wel met een 26-jarige Groningse schone,
dit na het overlijden van zijn 1e vrouw, waarvan het huwelijk kinderloos was
gebleven. Laten we dus nooit zeggen dat zo een leeftijdverschil niet passend is,
anders waren Edith en daarmee Annemarie en Paul en alle kleinkinderen van Edith
en Jan er niet geweest.

-	De opa van Jan van vaders kant (“pake”) staat op een foto afgebeeld in het boek van Geert Mak: “Hoe God verdween uit Jorwert” (de editie 2006, met foto’s).
De historicus/auteur woont heden (2012) op de plek, even buiten Jorwert, waar pake en zijn vrouw in het begin van hun huwelijk hebben gewoond in een pand dat in ca. 1980 door brand is verwoest.
     -	De voorouders van Jan zijn moeder zijn “echte Friezen”, allen geboren en getogen in de Greidhoek. Die van Jan’s vaders kant zijn afkomstig uit het oosten van Friesland, het meer armere gedeelte van de provincie. Het zoeken naar werk deed de pake van Jan van vaders kant in het wat rijkere Jorwert belanden. 

III      DE GLOBALE “TREK”

Door de eeuwen heen is er nauwelijks sprake geweest van enige mobiliteit in woonplaats van onze voorouders.
Als eerder gezegd zijn de voorouders van Edith van vaders kant (Smit) het meest honkvast gebleken; gedurende ruim 3 eeuwen zijn de voorouders èn hun partners zowel geboren als woonachtig geweest in de stad Groningen.
Bij de voorouders van zowel Edith als Jan van moeders kant (van der Heij, van der Wal) is sprake van een beperkte mobiliteit. De woonplaatsen bevonden zich 2,5 eeuw lang alle in een kleine straal rond een punt in eenzelfde gebied: 
-	Van der Heij:  Fiemel, Oterdum en Heveskes (straal van 3 km rond Termunten).
-	Van der Wal:  Hijlaard en Jorwert (straal van 1,5 km rond een denkbeeldig punt temidden van de 2 genoemde dorpen).
Een relatief grotere mobiliteit kenden de voorouders van Jan van vaders kant (Huizinga). Vanuit Lippenhuizen werd rond 1780 ca. 15 km verderop domicilie gekozen in Oudega, waarna ca. 100 jaar later het, ongeveer 8 km ten noorden van Oudega gelegen, Bergum de woonplaats werd; na 1 generatie in Bergum werd in ca. 1910 het 20 km verderop gelegen Jorwert de woonplaats. 
Vanaf de 1945-generatie (Edith en Jan) is de mobiliteit in woonplaats sterk toegenomen.

IV  DE HUIDIGE GENERATIES

1. Jan Huizinga is geboren op 15-3-1946 in Assen, thuis in de Emmastraat 27, als zoon
   van: 
-  Jacob (Jaap) Huizinga     (zie hoofdstuk V   : Stamreeks van Aucke Gerbens)     en
-  Tietje (Tiet) van der Wal (zie hoofdstuk VII: Stamreeks van Claes Douwes)

    Edith Jantina Fennechina Smit is geboren op 22-2-1946 in Groningen, in het
   “oude” RKZ  (thans Martini Ziekenhuis) als dochter van: 
-  Jan Mans Smit                                   (zie hfdst VI:    Stamreeks van Laurents Jans)
    en 
-  Anna Johanna Geertruida van der Heij (zie hfdst. VIII:Stamreeks van Jan Ewolds) 

Edith en Jan trouwden, beiden 23 jaar oud, op 12-6-1969 in Groningen.
Zij kregen 2 kinderen, beiden met de achternaam Huizinga:
 
1.1.  Annemarie Marloes, geboren op   3-2-1971 in Groningen. 
1.2.  Paul Martijn, 	     geboren op 24-2-1974 in Groningen. 

Beide zijn, evenals hun moeder Edith, geboren in het “oude” RKZ aan de Verlengde Hereweg in de wijk Helpman, thans het Martini Ziekenhuis in de stad Groningen. 

Opleiding    Jan  : RHBS-B, Bedrijfseconomie (RUG),
                 Edith: ULO (Groningse ULO voor meisjes)
Werkkring  Jan   : NV Nederlandse Gasunie (aug. 1973 – maart 2006).
                 Edith: Laborante bij het Algemeen Provinciaal Stads- en Academisch
                          Ziekenhuis (APSAZ), thans Universitair Medisch Centrum Groningen
                          (UMCG) vanaf 1963 tot en met begin 1971, vanaf 1971 huisvrouw.               

1.1. Annemarie Marloes Huizinga 
Annemarie trouwde, 29 jaar oud, op 20-10-2000 in Leek met Maarten Barmentlo, 
33 jaar oud. Maarten is geboren op 13-9-1967 in Arnhem.

Annemarie en Maarten kregen 3 kinderen, allen met de achternaam Barmentlo: 
	1.1.1.  Pim	geboren op 17-  7-2000 in Groningen    (Martini Ziekenhuis). 
1.1.2.  Roos     	geboren op 16-11-2001 in Seattle, USA (Swedish Medical Centre). 
1.1.3.  Maartje,	geboren op 29-10-2003 in Hilversum     (thans: Tergooiziekenhuis).

Opleiding : Communicatiekunde (RUG)
Werkkring: Philips, Leopharmaceutical products, Friesland Coberco Dairy Foods, parttime: Extensocommunicatie (Eigen bureau), Huisvrouw/Moeder, Johnson & Johnson.

1.2. Paul Martijn Huizinga 
Paul registreerde het partnerschap (samenlevingsovereenkomst), 31 jaar oud, op 
1-3-2005 in Groningen met Martha Johanna (Marjan) Willemse, 26 jaar oud. 
Marjan is geboren op 30-5-1978 in Groningen (zkh).

Paul en Marjan kregen 2 kinderen, beiden met de achternaam Huizinga:
1.2.1.	Ilse Myrthe,   geboren op 12-11-2007 in Groningen (UMCG).
1.2.2.	Meike Jorien, geboren op 19-11-2009 in Groningen (UMCG).
Opleiding Paul: 3 jaar MAVO, MEAO, HEAO (Groningen) 
Werkkring: TKP, Aegon
 
V   Stamboom in mannelijke lijn (= “stamreeks”)  van
Aucke Gerbens


1.	In 1744 werd in Friesland een volkstelling gehouden, neergelegd in de “Omschrijvinge van Familiën in Friesland” ). In Lippenhuizen werd de “weduwe van Aucke Gerbens” geregistreerd; het is redelijk aannemelijk dat Aucke Gerbens en zijn vrouw Janke ) de ouders zijn van Sybe Aukes (zie 2.). De telling meldde verder dat het gezin uit 3 personen bestond, die Janke, Sybe en mogelijk nog een thuiswonende broer of zus zullen betreffen. Aucke en Janke zullen rond 1695/1700 geboren zijn.

2.	Sybe Aukes is geboren rond 1723 in Lippenhuizen (Doop-/trouwboek Lippenhuizen vanaf 1747) en zal overleden zijn in 1802, ±80 jaar oud ( Bron: Leeuwarder Courant, 4 dec. 1802). 
 
Sybe trouwde, ongeveer 25 jaar oud, in 1748 in Lippenhuizen met Aaltje Gjalts, ongeveer 23 jaar oud. Aaltje is geboren rond 1725 in Lippenhuizen, dochter van Gjalt Wijtses en Swaantje Theunis en is overleden nà 1793, ouder dan ±68 jaar ).
De overlijdensplaats van Sybe en Aaltje was in beide gevallen Lippenhuizen.
 Zijn beroep was: timmerman (Bron: Quotisatiecohier 1749, achternaam gespeld als : Auckes)

    Sybe en Aaltje kregen 7 kinderen, met het patroniem: Sybes/Siebes/Sibels of Sibbes: 
           1. Janke 	(1749 - 1826, 77 jaar, † Oldeboorn, getrouwd met Pytter
                                                                                 Klases, timmerman), 
2. Auke 	(1752 - 1838, 86 jaar, † Surhuisterveen, timmerman, later
                                                                       grote landbouwer), 
3. Gjalt 	(1755 - 1842, 87 jaar, † Oudega, zie 2.), 
4. S(Z)waantje 	(1757 - 1840, 82 jaar, † Jubbega-Schurega, getrouwd met
                                                                        een kleermaker,
5. Gerben/Gerbrand 	(1761 - 1829, 68 jaar, † Beetsterzwaag, timmerman), 
6. Sibbeltje 	(1763 - 1806, 43 jaar, † Zevenhuizen nr 11 (Diepswal) onder
                                   de naam Sippijn Sibels; haar man was  arbeider/dagloner), 
7. V(F)roukjen 	(1766 - 1845, 78 jaar, † Terwispel, gehuwd met een arbeider), 
      allen geboren in Lippenhuizen, een voor die tijd uitzonderlijk gezonde schare nazaten.
 
      Sybe’s zoon Auke werd Doopsgezind, samen met zijn vrouw Gaitske werd hij gedoopt in
1786 in Gorredijk. Zij verhuisden rond 1790 van Lippenhuizen naar Surhuisterveen.
In 1804 werd daar een Doopsgezinde Kerk gebouwd; klaar-
              Bataafsche Leeuwarder Courant 21 sept. 1799                                             blijkelijk heeft hij daar,
                                                                                                      financieel of anderszins, behoorlijk aan bijgedragen, want zijn initialen (“A.S.”) staan op een memoriesteen boven de toegangsdeur, samen met die van 3 anderen (Bron: www.fa.knaw.nl.,  Fryske  Akademy). De kerk is nog altijd in gebruik, heet de “Feanster Formanje” en is thans een Rijksmonument.

    Gjalt en zijn 2 broers namen in 1812 de achternaam Huizinga aan (zie 3).

3. Gjalt Sybes/Siebes is geboren in 1755 in Lippenhuizen en is overleden in 1842 in
    Oudega op  nr. 41, 87 jaar oud, als Gjalt Sybes Huizinga (zie onder).
 
Gjalt trouwde:
  -  27 jaar oud in 1782 met
      Gepke Atses/Adzes, 
      21 jaar oud.  Gepke is
      geboren in 1761 in Oudega en
      is aldaar overleden tussen
      1791 en 1796, ten  hoogste
      35 jaar oud  ).
  -   41 jaar oud, in 1796 in Oudega
       met At(t)je Remmelts
      Postma, 39 jaar oud,
      weduwe van Jurjen
      Salve(u)s Posthumus,
     Detail van een kaart van Friesland uit 1635                             deurwaarder, waarbij zij reeds
                                                                                      5  kinderen had.
      Attje is geboren in 1757 in Ureterp, dochter van een molenaar aldaar, en is overleden
      in Oudega in 1822, 65 jaar oud.
 -  69 jaar oud, in 1824 in Oudega met Rinske T(h)omas, “winkeliersche”, geboren in
    1759 in Oudega, weduwe, 65 jaar oud, die overleden is in 1841, 81 jaar oud. 

Gjalt en Gepke kregen 3 kinderen: 
         	1. Aaltje, 1783-1859, 75 jaar, Oudega, “dienstmaagd”, getrouwd met een koopman, 
         	2. IJttje   (Ietje/Jetje) 1786-1867, 80 jaar, Rottevalle, getrouwd met een
                boerenarbeider,  
         	3. Sybe , 1789-1816, 27 jaar, timmerman, Veenwouden, getrouwd, 
     allen met het  patroniem: Gjalts. 

 Gjalt in zijn 46e en At(t)je in haar 44e levensjaar kregen nog 1 kind: 
           4. Wiebe Gjalts, geboren in 1801 in Oudega. Zie 4. 

 Gjalt en Rinske kregen uiteraard geen kinderen meer.
     
Op 23 maart 1812 heeft Gjalt Siebes bij akte de achternaam “Huizinga” aangenomen; hij ondertekende de akte echter zelf met “Huisenga” (sic!). De koopaktes van onroerend goed transacties in 1823 en 1830 ondertekende hij met “Huesinga” resp. “Huesenga”.

Zijn beroep was, evenals zijn vader: timmerman

In 1822 overleed zijn 2e vrouw Attje; de nalatenschap uit haar 1e huwelijk met deurwaarder Jurjen Posthuma omvatte o.a. een “huizinge, tuin met hovinge boomen en plantagie” (Oudega nr. 42),  plus een “appelhof” (grote boomgaard) plus delen van 2 “huizinges” op Oudega nr. 39. Dit erfden de 4, nog levende, kinderen uit haar 1e huwelijk plus haar enig kind uit haar 2e huwelijk met Gjalt: Wiebe. 
Het werd in 1823 geveild. Gjalt kocht de delen van de “huizinges”, de samengevoegde delen
vormden vanaf dat moment Oudega nr. 39, plus de appelhof/grote boomgaard (zie de rood
gemarkeerde eigendommen op de kadasterkaart uit 1832 hieronder). Hij kocht dus ook van zijn zoon
Wiebe; deze laatste beschikte dus al op 22-jarige leeftijd over enig vermogen.
De vraag is of dit tot enige naijver heeft geleid bij Wiebe’s oudere 2 halfzussen en halfbroer.
In 1830 verkocht Gjalt dit onroerend goed (Oudega nr. 39 plus boomgaard) terug aan zijn zoon Wiebe (zie onder).

4. Wiebe Gjalts Huizinga is geboren in 1801 in Oudega, zoon van Gjalt Siebes Huizinga en
At(t)je Remmelts Postma. Wiebe is overleden in 1872 in Oudega, 71 jaar oud. 
Wiebe trouwde, 25 jaar oud, in 1827 in Drachten met Aaltje Popkes Jansma, 20 jaar oud. Aaltje is geboren in 1806 in Oudega en is overleden in 1889 in Bergum, 82 jaar oud.

Aaltje was in 1870 één van de 37 getuigen in het proces van de roofmoord in 1867 op een rijk echtpaar in Nijega; zij herkende de “everlasten” broek en de “duffelske” jas van de vermoorde
          Kadasterkaart 1832 van Oudega              man, die door de overvallers ter verkoop waren
  aangeboden en die haar door haar beroep als
  naaister bekend waren. De 3 daders (vader, zoon
  en neef) waren de eersten in Nederland, die tot
  levenslange gevangenisstraf werden veroordeeld,
  nadat in 1870 de doodstraf was afgeschaft.
  De rechtszitting vond plaats in het “Provinciaal 
  Geregtshof van Friesland” te Leeuwarden.

Wiebe en Aaltje kregen 8 kinderen: 
     1. At(t)je (1828 - 1902, 73 jaar, 	† Nijega,
                     getrouwd met een veehouder),  
     2. Popke  (1831 - 1882, 51 jaar, † Rottevalle,
          arbeider, echtgenote kon niet schrijven), 
       3. Gjalt    (1834 - 1840,   6 jaar, 	† Oudega),
     4. Pieter  (1837 - 1837,   6 week † Oudega), 
     5. Pieter  (1838 - 1902, 64 jaar, †  Opeinde,
 Foto: Dezelfde locatie maar nu bijna 200 jaar                            boerenknecht, getrouwd), 
                                                              
     6. Eelkje  (1841 - 1925, 77 jaar, 	† Nijega, getrouwd met een arbeider), 
     7. Tjitske (1845 - 1923, 78 jaar, 	† Oudega, getrouwd met een timmerman) en 
     8. Gjalt    (1848 - 1939, 90 jaar, 	† Bergum, zie 4.), 
allen met  het patroniem: Wie(y)bes en allen geboren in Oudega.

In 1832 bezat hij een huis met erf, groot 201 m2, daaraan grenzend een boomgaard van 
200 m2 (samen vormend Oudega nr.39) en een eindje verderop nog een boomgaard, groot 
700 m2 (bron: Kadaster 1832, zie kaart boven).
Heden ten dage is de verkaveling van vroeger nog duidelijk te herkennen (zie foto boven). Ter oriëntatie: de weg rechtsboven leidt naar Drachten/Opeinde en de beide wegen linksonder naar het centrum van Oudega.
Zijn beroep was, evenals zijn vader en pake (opa): timmerman.
Wiebe ondertekende zijn leven lang alle voorkomende akten (huwelijk, notariële akten) met de achternaam: Huizenga

5. Gjalt Wybes Huizinga is geboren in 1848  in Oudega, zoon van Wiebe Gjalts Huizinga en
    Aaltje Popkes Jansma. Gjalt is overleden in 1939 in Bergum, 90 jaar oud. 

Gjalt trouwde:
 (1) 25 jaar oud, in 1874 in Bergum met
      Janna  Willems Blom, 20 jaar oud en op
       dat moment van beroep: dienstmeid.
       Janna is geboren in 1853 in Bergum en is
      overleden in 1886 in Bergum, 32 jaar oud,   
       2 maanden nadat haar 7e en laatste kind
       levenloos ter wereld kwam. Janna kon
       schrijven.
 (2) 40 jaar oud, in 1889 in Bergum met
      Baukje Alberts Dantuma, 32 jaar oud en
      op dat moment van beroep: dienstbode.
       Baukje is geboren in 1856 in 
       Wouterswoude en is overleden in 1901 in
       Bergum, 44 jaar oud, toen haar kinderen
       uit haar huwelijk met Gjalt nog maar 
       11, 9, 8  en 2 jaar oud waren. 
       Baukje kon niet schrijven.
(3)  56 jaar oud, in 1905 in Bergum  met
       Trijntje Pieters Damko(r)t, weduwe, 
       50 jaar oud en op dat moment van
       beroep “ventster”. Trijntje is geboren in
       1855 in Sebaldeburen en is overleden
       Foto:  Gjalt  en Trijntje(?),  zo rond 1905                      in 1935 , 80 jaar oud. Ze kon niet schrijven.
        
Gjalt en Janna kregen 7 kinderen, allen geboren te Bergum, waarvan 4 op jonge leeftijd stierven: 
     1. Geertje 	(1875-1937, 	62 jaar, man was arbeider), 
2. Wybe 	(1876-1966, 	90 jaar, boerenknecht, koemelker), 
3. Willem 	(1878-1878, 	  4 dagen), 
4. Willem 	(1880-1889, 	  8 jaar), 
5. Popke 	(1882-1981,	99 jaar, zie 5.),  
6. Aaltje 	(1884-1884, 	  1 mnd) en 
7. een kind  (1886-1886,      levenloos geboren), allen met het patroniem: Gjalts.
 
 Gjalt en Baukje kregen 6 kinderen, 2 overleden binnen 1 jaar, ook allen geboren te Bergum: 
     8. Aaltje 	(1890-1974, 	83 jaar, man was fabrieksarbeider), 
     9. Saapke 	(1892-1964, 	71 jaar, man was boerenknecht), 
   10. Atje 	(1893-1978, 	85 jaar, ongehuwd), 
   11. Albert 	(1894-1895, 	bijna 1 jaar), 
   12. Albert 	(1896-1897, 	  1 jaar) en 
   13. Albert 	(1899-1983, 	83 jaar, boerenknecht), allen ook  met het patroniem: Gjalts.
 
Gjalt en Trijntje kregen geen kinderen meer.
Opleiding: Lagere school (hij kon schrijven!)
                In 1868 goedgekeurd voor militaire dienst (lengte 1,59 m).
Beroep   : Boerenknecht, (veld-)arbeider; in 1928 woonde hij in Bergum op nr. 377.

Gjalt ondertekende ook alle aktes met: Huizenga.

6. Popke Gjalts Huizinga is geboren op 31-1-1882 in Bergum. Voor beter betaald werk vertrok hij rond 1900, te voet, op de bonnefooi en mogelijk met niet meer dan één tas of koffertje met spullen, vanuit Bergum, waar hij als knecht bij een kweker werkte, naar de “klei”, eerst naar het ca. 20 km verderop gelegen Barrahûs, daarna naar Boksum en tenslotte naar Jorwert. 
In 1901, toen wonend in Boksum, werd hij gekeurd voor militaire dienst, lengte 1,59m, doch wegens broederdienst vrijgesteld. ) 
Popke is overleden op 27-2-1981 in Weidum, 99 jaar oud. 

Popke trouwde, 28 jaar oud, op 21-5-1910 in  Mantgum met Jitske (Jikke) de Boer, 22 jaar oud, op het moment van haar huwelijk van beroep: dienstbode. 
Jitske is geboren op 12-10-1887 in Jorwert en is overleden op 4-3-1983 in Weidum, 95 jaar oud.

Popke was de eerste in de rechte lijn van voorvaderen, die de
akten op de juiste wijze ondertekende met de, door zijn 
overgrootvader in 1812 aangenomen, achternaam!
Popke, petroleum uitventend, Jorwert   
                                     
 Popke en Jikke kregen 3 kinderen: 
1.	Gjalt (1912-1988, 76 jaar). Gjalt en  zijn vrouw  A(a)fke Poortinga kregen 5 kinderen:
          Wietske (1936), Popke (1940), Jitske (1946), Frouwkje (1949) en Monte (1953). 
2.	Hitje (1914-1988, 74 jaar). Hit en haar
          man Tjitse Tijssen kregen 1 zoon: Kees (1944).
     3.  Jacob (1918, zie 7. ). 
 
           Alle 3 kinderen zijn geboren in Jorwert.
           Opleiding: Lagere school
           Beroep   : Boerenknecht, petroleumventer

In zijn hoedanigheid als petroleumventer is een foto van Popke opgenomen in de geïllustreerde editie van het boek van Geert Mak:  “Hoe God verdween uit Jorwert”, 2006, foto op pagina 21 (zie foto linksboven).
 Hun hele, erg eenvoudige, leven samen woonden ze in Jorwert, totdat ze rond 1970 naar het bejaardentehuis in Weidum zijn verhuisd, waar ze tenslotte ook zijn overleden.

 Foto links: Jitske de Boer, ca. 1950, voor hun huis in Jorwert in 
                    “De Krunen”.  Achter de 2 ramen de woonkamer, die
                     zelden werd gebruikt; hierin bevond zich ook de bedstede, 
                     waar ze in sliepen.  Een piepklein eetkamertje en keukentje, 
                     incl. waterput completeerden beneden het geheel.  


7. Jacob (Jaap) Huizinga is geboren op 2 oktober 1918 in Jorwert, zoon van Popke Gjalts
    Huizinga en Jitske de Boer. 
    Jaap  trouwde, 25 jaar oud, op 12 juli 1944 in Jorwert met Tietje (Tiet) van der Wal, 24 jaar oud.
 
   

   Foto links:
   Jorwert 1920, Gezinsfoto.
     Vlnr: Hitje, Beppe Jitske, Jaap, Gjalt en
          Pake Popke.
          Deze foto is niet bij het huis in Fons gemaakt 
                (zie foto onder). 





Tiet is geboren op 21 november 1919 in   Jorwert, dochter van Jan van der Wal en
                                                                           Wypkje Libbes Groustra en is overleden,
    89 jaar oud, op 27 oktober 2009 te Haren (Gr).
    Hijzelf overleed binnen 7 week na het overlijden van Tiet op 17 december 2009 in het Martini
    Ziekenhuis te Groningen op de leeftijd van 91 jaar.


Foto links:
Popke Gjalts en zoon Jacob (1921), even buiten Jorwert in het gehuchtje Fûns (Ned.: Fons).
Op dit perceel bevindt zich thans (2012) het woonhuis van de historicus/auteur Geert Mak.

Kenmerkend van die tijd:
Pet, linnenrek (ook nog aan de buitenmuur hangend), eendenkorven,  kippen los op het erf.





Jacob en Tiet kregen 3 kinderen, allen met de achternaam Huizinga: 
1. Jan, 		geboren op 15-3-1946 in Assen, Emmastraat 27. 
    Zie verder het eerdere hoofdstuk IV “De huidige generaties”.
2. Popke Hendrik,  geboren op   4-4-1949 in Leeuwarden, Robert Kochstraat 7.
3. Wiepke,        	  geboren op   4-8-1954 in Assen, Molenstraat 133.

Opleiding: HBS-A Leeuwarden; 
Beroep   : Rijksambtenaar (Min. van V&W Drenthe, later Groningen).

 
VI  Stamboom in mannelijke lijn (“stamreeks”) van
Laurents Jansen


1.	Rond 1695 is Laurents Jansen geboren; hij trouwde in 1716, ca. 20 jaar oud, met Geesjen Bensingh, geboren in 1698 en 18 jaar oud, beiden geboren in Groningen. Genoemde  namen zijn de namen zoals die voorkomen in hun trouwakte. 
Van een eenduidige naamgeving of spelling van namen was t/m 1811 weinig of geen sprake. Illustratief hiervoor is de wijze waarop hun namen door de predikant(en) zijn opgeschreven in het Doopboek, bij de geboorte van elk van hun 10 kinderen:                                  
                                                                           
           	 Kind        Geboorteplek in “Stad”  Naam moeder          Naam vader                    
1719-<1721,< 1 jr  	Jan         	 Brede Gank (=Gang) )	Gesina Bensum	Laurens 	Jans
1721-<1724,< 3 jr  	Jan          an ‘t Zuiderdiep	Geesijna Bensinge	Laurens	Jans
1724 - 1792,  68 jr 	Jan (2.)	 Eerste Drift bij Heer-	Gesina Benscher	Lourens 	Jans
		 poortenbooge	
1727-<1732,< 5 jr  	Albert     	 an ‘t Zuiderdiep	Gesina Bensing	Laurens 	Jans
1729->1759,>30 jr 	Aaltijna)   an ‘t Zuiderdiep	Gesijna Wetsens	Lourens	Jans
1732-<1740,< 8 jr  	Albert     	 an ‘t Zuiderdiep	Gesina Benting	Laurens 	Jans
1736->1756,>20 jr 	Geerdb)     op Cingel (= Turfsingel)  	Gesina Bensink	Lourens 	Jans
1740 - 1740,    0 jr  	Albert     	 bij de Ruiterwagt )	Gesina Bensing	Laurens 	Jans
1741 - 1793,  52 jr	Albertc)	 bij de Ruiterwagt	Gesina Louwrens	Louwrens Jans
1744 - 1826,  82 jr 	Pieterd)	 bij de Ruiterwagt	Gesina Jans	Laurens	Jans

Uit de naamgeving van de kinderen valt verder de in die eeuwen hoge kindersterfte af te leiden: in ieder geval 5 van de 10 kinderen zijn op zeer jonge leeftijd overleden ( 2* Jan en 3 * Albert).
a)  Trouwde als Atje Lauwerens in 1749 met een soldaat in Nieuweschans, die deel
     uitmaakte van het regiment van luitenant-generaal Veldtman. 
b)  Trouwde als Geert Laurents in 1755 (huwelijkscontract).
       c)   Overleden als Albert Laurens Noorderbaan, 1793, 52 jaar in de Nw. Ebbingestraat.
       d)   Overleden als Pieter Lau(we)rens Zuiderbaan, “meester Lynslager” )(= touwslager),
        1826, 82 jaar, “wonende voor de A poort/tusschen de 2 A-poorten”, thans: Astraat. 
         Rond 1815 was hij eigenaar van een Touwslagerij (=Lijnbaan). De scheepvaart was
         de belangrijkste afnemer van de Groningse lijnbanen, die vanaf de zeventiende eeuw
         vooral te vinden waren langs de toen aangelegde stadswallen, zo ook die van Pieter,
         die gevestigd was ten zuiden van de Coehoornsingel (zie kaartje op pagina 16).
     De touwslagerijen stonden er om bekend dat er veel kinderarbeid plaatsvond. 
Geesjen, in 1698 geboren als Gesijna, was een dochter van Sijbilla/Sijbele/Sibille/Isabella Albers en Bensum/Bensom/Bensink/Bensen Gramsberge(n) (herbergier/ tapper te Groningen). In 1708 was Bensum (tijdelijk?) inwoner van Dokkum ); zijn vader heette Matthias Bensum, van beroep (huur-?)soldaat en afkomstig uit “Deenmarcken” (geboren ca. 1650).
     Het beroep van Laurents was: onbekend. 
In 1755 waren zowel Laurents als Gesina nog in leven toen het huwelijk van hun zoon Geert plaatsvond, bij het huwelijk van zoon Albert in 1765 was Gesina weduwe en ook in 1776 bij het huwelijk van haar kleindochter Aaltje (zie onder 2.) was ze nog in leven ). Laurents zal dus ca. 65 jaar zijn geworden en Gesina ouder dan 78 jaar. 
      
2.	Jan Lauren(t)s/Lou(w)rens/Louwerens, geboren in 1724, trouwde in 1745 met
Elsien Elsemeijer; zij overleed snel en in 1747 trouwde hij, 23 jaar oud, met Grietje(n) Dojes/Doojes/Doijes/Dooijes/Dooies/Dooiers (huwelijksakte: Grietien Doois), 21 jaar oud. Ze is geboren in 1726 aan het Zuiderdiep bij de Jonkerstraat en stierf onder de naam Grietien Dooijes in 1816, 91 jaar oud, een voor die tijd ongewoon hoge leeftijd.
Jan overleed eerder, in 1792 en 68 jaar oud, aan het Zuiderdiep in Groningen ).

Grietje was een dochter van Do(o)je Claassen, die schipper was; deze verkocht voor
de prijs van “Drije hondert en vijftig bar gulde” een “snabbeschuit” aan een
stadgenoot. Een snabbe is een klein platbodem turfschip uit de 16e, 17e en 18e eeuw
uit de Drents-Groningse veenkoloniën. Als retourvracht namen de snabbeschippers
stratendrek mee uit Groningen, waarmee de dalgronden, dat zijn de afgegraven
veengronden, werden opgehoogd en bemest.

Jan en Grietje kregen 9 kinderen, allen geboren in Groningen: 
           1.  Ges(z)ina   	1748 - 1829, 79 jaar, bij het “Provincie Magazijn”,  
                                                                        haar man Derk Berends Blouw was schipper,

Gildepenning van Derk Berends Blouw uit 1792 (Collectie: Noordelijk Scheepvaartmuseum Groningen).

2.  Doije/Doje/Dooije/Doye 	1749 - 1826, 76 jaar, Schuitendiep, (zie 3.), 
3.  Aaltie(ij)n 	1752 - 1842, 92 jaar, “Cingel” (=Turfsingel), haar man
                                                                                was schipper, 
4.  Jakobjen                            1758 - 1796, 39 jaar. (Jaapkien/Jacoba/Jakijen/Jaapje),
     Haar man was schipper; in 1783 werd hij toegelaten tot het Groninger
     “schuitenschippersgilde”. Hij maakte in de periode 1789–1792 5 reizen naar de
     Oostzee (o.a. Elbing bij de monding van de  Weichsel, Pillau en Køningsberg) met
     zijn smakschip “De Vrouw Jacobina” met name om rogge te laden.

     In 1793 verkocht hij zijn schip, zoals onderstaande advertentie in zowel de
     “Groninger Courant“ als de “Ommelander Courant” van 1 januari 1793 laat zien.


      Hindrik Harms Drent(h) is rond 1814 “op zee overleden/verongelukt”.     
 5.  Geertien/Grietje 	1760 - 1820, 59 jaar, haar man was deurwaarder, 
      6.  Jan (Jans)(Louw(e)rens) 1762 - 1801, 39 jaar, schipper). Vanaf 1787 lid van
           het “halve schuitenschippersgilde”; na zijn overlijden zette zijn echtgenote hun
           tjalkschip in de krant te koop ); zij hertrouwde in 1802.

      7.  Louechje 	1764 - † vòòr 1801, zie huw. contract broer Louwrens
      8.  Albertje/-tien 	1768 - 1847, 79 jaar oud, haar man was
                                                                                blauwverver(sknecht) en
      9.  Louwrens 	1772 - 1816, 43 jaar, (tjalk-)schipper, getrouwd.
           Vanaf zijn huwelijk in 1801 noemde hij zich Laurens (Louwrens) Jans de Jonge.

 De laatste 6 kinderen zijn alle geboren “an ’t Zuiderdiep”. Gezien de bereikte
 leeftijden een voor die tijd fysiek redelijk sterk gezin.
 Bijna alle dochters hadden in afwijking van hetgeen gebruikelijk was als patroniem de
 naam: (Jans) Lourens/Lau(w)ren(t)s en niet Jans; de reden is onduidelijk, maar
 zou te maken kunnen hebben met de veelvoorkomendheid van het patroniem “Jans”.

Jan was van beroep: schipper. In 1758 werd hij lid van het “schuitenschuvergilde” ); vermeld staat verder dat hij is “getrouwd aan een gildebroeders dogter”. Dit stad-Groninger gilde had het alleenrecht op de aanvoer van turf via het riviertje de Hunze (Oostermoersche vaart) uit de veenmoerassen in het Gronings-Drentse grensgebied.
Begin 1790, 66 jaar oud, verkocht hij definitief zijn tjalk (Groninger Courant, 1 jan 1790). 
Het gezin van Jan en Grietje was een echte schippersfamilie: de vader van Grietje was
schipper, Jan en Grietje waren zelf schippers, 3 van hun zonen werden ook schipper en 
3 van hun dochters trouwden met een schipper.

Jan en Grietje lijken niet onbemiddeld geweest te zijn; in 1806 bezat Grietje als weduwe:
-	Een 3-tal kamers in eigendom aan het “Zuiderdiep op de plaats”, thans Kleine Raamstraat geheten.
-	2 behuizinges en 1 kamer in eigendom in de Nieuwstad, thans Nieuwstad 35 t/m 39.
-	Daarnaast hadden zij nog 1 kamer en 4 behuizinges “op pacht” van de stad Groningen op het Zuiderdiep, zowel ZZ als NZ. 
 
3.	Doije/Doje/Dooije/Doye Jans is geboren in 1749 en trouwde, 23 jaar oud, in 1772
met Aaltjen Jans of Aaltien Jans Smit/Smits/Smith/Smits,19 jaar oud. Ze is
geboren in 1753 als dochter van Jan Harms Smit, die van beroep “smid” was, en
Annigje Roelofs; de naam “Smit” (zie 4.) gaat dus in ieder geval terug tot rond 1750. 

    Doije Jans is, als vermeld in de in 1811 ingevoerde Burgerlijke Stand, in 1826
    overleden als Dooije Jans Dooijes, 76 jaar oud, in Groningen. Hij koos dus in 1811 
          als achternaam: Dooijes. Aaltje Jans is in 1827 overleden als Aaltien Jans Smit, 
          74 jaar oud.
                 
    Het beroep van Doije was: schipper ).
    In 1783 werd hij toegelaten tot het
    “schuitenschipperengilde”. Doije voer in de
    periode vanaf 1787 regelmatig op Londen
    (meermalen met haver geladen) en Rouen
    (Frankrijk) met zijn tjalk “De Vrouw Alida” ).
    Het lijkt waarschijnlijk dat het gaat om een zg.
    zeetjalk, ook wel Oostzeetjalk genoemd; dit is in
    essentie een Groninger tjalk die geschikt is
    gemaakt voor de zeevaart; zeetjalken
    waren vaak wit, doordat ze na het teren met kalk
              Zeetjalk/Oostzeetjalk                      werden besmeerd. 
        
Doije was ook Oostzeevaarder; in de periode 1791-1794 komt zijn naam als schipper 8 maal voor in de Sonttolregisters ). Riga, Gøthenborg en Køningsberg (het
huidige Kaliningrad) zijn havensteden die hij o.a. heeft aangedaan. Op een vaart naar Riga in 1792 vervoerde hij o.a. Kaapse wijn, haring en kaas en nam op de terugreis hennep mee. Vanuit Libau (thans Liepãja, Letland) vervoerde hij rogge naar Schiedam; in de stad Groningen aan de “Hoge der A” staat nog een voormalig pakhuis uit de 13e eeuw met een gevel uit de 18e eeuw met de naam “Libau”.

Mogelijk heeft de Oostzeevaart Doije geen windeieren gelegd. Toen hij in 1826 overleed liet hij 4 huizen na:
I    Huis A116 aan de ”Westzijde van der Aa”, thans Westerbinnensingel; dit zal door
     henzelf zijn bewoond, daar in dit huis zowel Doije, echtgenote Aaltje als dochter
     Grietje zijn overleden.
	II   Huisje A85, destijds Pottenbackersriege, thans Apoortenmolendrift.
III  Huis Z115, toen “Aan ’t Zuiderdiep zz” bij de Jonkerstratenboge, thans Zuiderdiep.
IV  Huisje V47, aan het Zuiderdiep bij de Heerpoortenbooge (bo(o)ge = brug); dit huis
 stond op de hoek van het Zuiderdiep met de Kleine Raamstraat (Bron: Kadaster 1832).
De locatie van alle 4 huizen is op globale wijze ingetekend op de kaart onder.

Bij de aangifte van de successiebelasting kwam vast te staan, dat de waarde van het totale bezit op 5.100 gld werd geschat èn de schuld (eigendomsrechten van derden en 2 uitstaande 

Detail van de kadasterkaart van Groningen uit 1832      
    obligatieleningen) 4.200 gld bedroeg; van echt vermogend was dus geen sprake. 
        
        Doije en Aaltje kregen 6 kinderen, allen geboren in Groningen en gedoopt in de A-kerk:
1. Jan Lourens (Doojes), 1773 – † nà 1827, > 54 jaar, schipper, Zuiderdiep. Op
              11 juli 1824, precies 2 maanden na hun huwelijk, kopen Jan Lauwrens Doijes en
              Reina Harms Scheers )  een gebruikte tjalk met de naam “De Vrouw Reina” met
              een lengte van 18 meter voor 100 gld. Riemerke kon niet schrijven.
              Vermeld wordt verder dat zij ”wonende aan boord” (Bron:  Notarieel archief).
          2.  Anne(i)gje/-ien, 	1776 -   1848, 73 jaar, † te Rotterdam ), geboren aan de
                 (Dooijes)                              “Rietemakersrijge”. Uit haar 1e huwelijk kreeg zij in 
                                              1804 één zoon: Dooije Jans (Feder). Met haar 2e man, schipper Te(e)(k)ke Bonnes, vertrok ze rond 1816 naar Amsterdam, waar haar man “sjouwer” werd; ze woon-den in de Smaksteeg vlak bij het IJ. In 1820 lagen ze met het schip “De Vrouw Gebke” in Leiden aan de Kalvermarkt, toen daar hun 3e kind, een dochter, werd geboren ). Beiden zijn in Rotterdam overleden; Teke werd 93 jaar.
          3.  Dooje, 	1780 - † vòòr 1811, geboren aan het Zuiderdiep, 
          4.  Jan Smit, 	1782 -   1837, geboren “ op de Rietmakersrijge”, zie 4.,
          5.  Laurens, 	1785 - † vòòr 1811, geboren “aan de westkant der Aa”, 
          6.  Grietje (Dooijes), 	1789 -   1827, 37 jaar oud, geboren “aan der A”, ongetrouwd 
               en zonder beroep. Ze woonde in bij haar ouders aan de “West der A” (A116) ). 

4.	Jan Smit, met dus als 2e naam de achternaam van zijn moeder, is geboren in
	1782 in Groningen en is als Jan Dooij(y)es Smit overleden in 1837 in Groningen, 
55 jaar oud. Op de een of andere manier is Jan er in geslaagd om, als enige van het gezin, de achternaam “Smit” aan te nemen in plaats van “Dooijes”, ik heb het vermoeden dat de meeste afstammelingen daar niet echt rouwig om zullen zijn.
      	Jan trouwde, 25 jaar oud, in 1807 met Aaltje(n) Rei(ij)nders van Dam(men), 
	17 jaar oud, in Groningen. Aaltje woonde bij de A-Kerk te Groningen en is overleden, 
37 jaar oud, in 1827 in ‘s-Hertogenbosch in de gevangenis (zie onder) onder de naam Aaltje van Dam. Aaltje was eerder  op  16-jarige leeftijd al getrouwd, maar haar
echtgenoot overleed  1 maand na hun huwelijk.                                                                                                                      
.
         Groninger Courant, 3 maart 1807                               

Op de 27e juli 1810 verscheen in de krant “De Ommelanden” de volgende advertentie:
        
Het lijkt er op dat Aaltje, toen 20 jaar, òf niet goed met geld kon omgaan òf dat Jan controle wilde hebben op haar uitgaven omdat hij door zijn scheepsreizen langdurig afwezig was; èn het was misschien al wel de voorbode van de latere droeve gebeurtenissen. 

	Het beroep van Jan Dooijes Smit was, evenals zijn vader en zijn opa: schipper.
Bron: Leeuwarder Courant          
          19 Mei 1818	
         

          Ook Jan was kapitein op een zeewaardig tjalkschip, eveneens “De Vrouw Alida” 
	geheten. Mogelijk heeft hij het schip overgenomen van zijn vader, maar het kan ook
          een ander schip zijn onder dezelfde naam: hun beider echtgenoten heetten immers elk
          Aaltje.
	Jan was ook Oostzeevaarder; hij voer onder andere van Rouen via Kopenhagen naar
          Sint-Petersburg ).
		
In 1821 pakten zich donkere wolken samen boven het gezin. Op 13 dec. 1821 wordt Aaltje door het Hof van Assisen in Den Haag veroordeeld tot een “te pronkstelling op een schavot, vastgeketend aan een (schand-)paal met een papier op de borst waarop haar misdaden zijn uitgedrukt gedurende een kwartier uurs, en verder tot confinement in een rasp-, tugt- of werkhuys voor den tijd van 10 jaaren”. 
Ze werd eerst opgesloten in het Tugthuis in Delft en zal daarna overgebracht zijn naar het “Huis van Reclusie en Tuchtiging” in ‘s-Hertogenbosch, waar ze in 1827 is overleden.
Daarnaast werd Dooije Jans, de 16-jarige oomzegger van Jan Dooijes Smit, en zoon van Jan’s zus Annigje, scheepskok op de tjalk van Jan, veroordeeld tot “geeseling met roeden en een confinement van 7 jaaren”.

Samen met 3 anderen hadden ze nog al wat op hun kerfstok: Dooije Jans had met een andere man ingebroken in het pakhuis, dat diende als entrepot van de administratie van de in- en uitgaande rechten en accijnsen in Brielle, waarin de lading van Jan zijn tjalkschip was opgeslagen, had Jan’s kisten opengebroken en goederen gestolen. Daarnaast had Dooije Jans maar dan samen met Jan’s stuurman, op weg van Rouen naar Brielle op de rede van Quilleboef aan de Seine, ook al goederen ontvreemd. 
Aaltje en een andere vrouw hadden deze goederen aangenomen en verkocht. Daarnaast had Aaltje 2 kleine verzegelde kistjes uit het schip van haar man gestolen en daaruit een aantal gouden kettingen, een gouden ring met blauwe steen ingelegd met witte steentjes, 2 gouden hartjes met verschillende steentjes gemonteerd en 2 bosjes paarlen gestolen ) en dit alles verkocht.
Op 22 mei 1822 werden op de Groote Markt in ‘s-Gravenhage op het schavot èn de 3 betrokken mannen met roeden gegeseld èn de 2 vrouwen te pronk gesteld.
 
De veroordeling gaf Jan rechtsgrond om echtscheiding aan te vragen, wat hij om zeer begrijpelijke redenen ook deed en die op 20 okt. 1823 werd uitgesproken in hun toenmalige woonplaats Brielle. Jan bleef dus in 1821 achter met 3 kinderen van 
5, 3 en 1 jaar oud ). 
Dan, in 1824 werd Jan zijn tjalkschip “De Vrouw Alida” executoriaal verkocht in Brielle op last van een “scheepmaker”, aan wie hij geld, een bedrag van 282 gld, schuldig was. Het onderliggende vonnis werd op 24 november 1823 uitgesproken door de Regtbank van Eerste Aanleg in Brielle ). Hem werd dus weinig bespaard.  

In 1827 overleed Aaltje in Den Bosch; in de brief van de Burgerlijke Stand van Den Bosch aan die van Groningen wordt gemeld, dat ze weduwe is van Jan Dooije Smit (zou ze de scheiding hebben verzwegen?) en “temporair alhier verblijf houdende”. Dit laatste duidt op haar verblijf in het Bosche Tuchthuis.  
                                             Bron: www.kranten.kb.nl : Rotterdamsche Courant van 6 mei 1824

Tien jaar daarna, in 1837, stierf Jan in armelijke omstandigheden, laatstelijk wonend in de Prinsenstraat in Groningen. Hij werd tot dat moment door de diaconie van de Hervormde Kerk in Groningen onderhouden (“gealimenteerd”), er was geen nalatenschap ). 
Met het overlijden van Jan Dooijes Smit hield ook het schippersgeslacht op te bestaan; op zijn minst ca. 100 jaar en zeker 3 generaties lang was het beroep
	van vader op zoon overgegaan. Nu gingen al Jan’s kinderen aan de wal werken.

     Jan en Aaltje kregen 4 kinderen:
1.	Anna, geboren in 1808, aan de “Kleine A”(= Kleine der A?) en is overleden 
vòòr 1811, hoogstens 3 jaar oud.
2.	Dooije, geboren in 1816 in Groningen, getrouwd in 1858 in Gieten en aldaar in
1888, 72 jaar oud en kinderloos, overleden. Hij trad als “nummerwisselaar” in 1835 in dienst van het Nederlandse leger en bereikte daar de rang van korporaal; hij was 1,61 m lang. Klaarblijkelijk trok het avontuur of het geld, of beide, want in 1841 meldde hij zich voor het Oost-Indische Leger, nadien KNIL geheten, primair voor een contractperiode van 6 jaar. Eind november 1841 vertrok hij vanuit Hellevoetsluis naar Batavia (“Indië”), waar hij ruim 3 maand later aankwam. Hij kreeg een onderscheiding (bronzen medaille) voor zijn aandeel in de onderwerping van Bali (1849). Na 16 jaar kreeg hij eervol ontslag wegens spataderen en keerde nog steeds in de rang van korporaal na weer een zeereis van ruim 3 maand met het fregatschip “Prinses Amalia” in mei 1857 in Nederland (Rotterdam) terug ). Na zijn militaire pensionering werd hij in 1858 benoemd tot “veldwachter der Gemeente Gieten”. Echter, al in 1862 volgde zijn ontslag!
      Hij trouwde in 1858 met een naaister en ze kregen 1 kind, dat levenloos geboren
      werd; er zijn dus geen nazaten, althans geen officiële.
     De achternaam van Dooije is niet geregistreerd als Smit, maar als Dooijes; in
     zowel zijn doop-, trouw- als overlijdensakte is de naam van zijn vader als 
     Jan Smit Dooijes geregistreerd. Op zich eigenlijk juist, maar klaarblijkelijk zich er
     niet van bewust dat zijn vader zich Smit heeft laten noemen.
	3.  Louwrens, geboren in 1818 Groningen. Zie 5. 
4.  Reina (Dooijes Smit), geboren in 1820 te Elsfleth aan de Weser, vlakbij Bremen,
     Duitsland, vermoedelijk tijdens een vrachtreis met hun schip. Ze trouwde in
     1852 met “oppasser” (= soldaat in persoonlijke dienst van een officier) Oed(t)s 
     Pama uit “Dockum” met zowel voor haar als hem een “certificaat van onvermogen“
     zodat ze de huwelijkskosten niet zelf hoefden te betalen. Ten tijde van haar
     huwelijk was ze “werkster” en ze is kinderloos overleden in het Academisch
     Ziekenhuis te Groningen in 1900, 79 jaar oud.

5.	Louwren(t)s Smit is geboren in 1818 in Groningen, zoon van Jan Dooijes Smit en
       Aaltje Reinders van Dammen en is overleden in 1868 in Groningen, 50 jaar oud.
       Louwrens trouwde, 25 jaar oud, in 1844 in Groningen met Janna Bleker, 24 jaar oud
       en ten tijde van haar huwelijk: dienstmeid; Janna kon niet schrijven! Haar vader, Hein
       Bleker, was “leerlooyer”, de naam van haar moeder was Fennechien Arends. 
       Janna is geboren in 1820 in Groningen en is aldaar overleden in 1866, 46 jaar oud.
 
       Het beroep van Louwrens was: letterzetter/boekdrukker(sknecht).

      Louwrens en Janna kregen 8 kinderen, allen met de achternaam Smit: 
1.  Jan           	(1845 - 1890,	44 jaar, Groningen, getrouwd, schrijnwerker),  
2.  Hein         	(1847 - 1926,	78 jaar, zie 6.) 
3.  Hindrik     	(1849 - 1873,	24 jaar, Groningen, ongetrouwd)
4.  Louwrens 	(1851 - 1945,	94 jaar, boekdrukker, later caféhouder, Nieuwe Blee-
                                                    kerstraat 76, overleden in het Pieternella Gasthuis)  
5.  Theodorus	(1853 - 1898,	45 jaar, Roden, getrouwd, boekhouder, later agent in
                                                            brandblusmiddelen),  
6.  Arend       	(1856 - 1934,	77 jaar, Apeldoorn, boekhouder, later steenfabrikant), 
7.  Fennechien	(1859 - 1859,  2 maand), en  
8.  Willem       	(1861 - 1901,	39 jaar, Groningen, getrouwd, beeldhouwer).

6.	Hein Smit is geboren in 1847 in Groningen, zoon van Louwren(t)s Smit en Janna Bleker en is overleden in 1926, 78 jaar oud. Hein trouwde, 24 jaar oud, in 1872 in Groningen met Grietje Ellents, 21 jaar oud.
 
Grietje is geboren in 1850 in Groningen, die ten  tijde van haar huwelijk dienstbode was
en dochter van Jan Mans Ellents, van beroep    “voerman(sknecht)” en van Catharina Weishaupt.        Grietje is overleden te Haren in 1941, 90 jaar oud.
In 1922 woonden Hein en Grietje in de Ooster Badstraat 29.
       Beroep Hein: schrijnwerker (= houtbewerker, 
                                            maker van kasten en meubels)
Hein en Grietje kregen 6 kinderen: 
    	1. Jan Mans (1873 - 1949, 76 jaar, zie 7.), 
    	2. Lourens   (1875 - 1884,    9 jaar), 
    	3. Hein         (1877 - 1939, 62 jaar, † te
	                     Groningen, kastelein/caféhouder,
	               Steenhouwerskade 11. In 1937 werd
                       zijn faillissement uitgesproken.
    	4. Hendrik    (1879 - 1964, 85 jaar,
   	                     meubelmaker),
    	5. Johanna   (1881 - 1882,   9 mnd) en 
    	6. Catharina (1883 - 1902, 19 jaar). 
 Foto: Graf van Hein Smit, Grietje Ellents en hun dochter 
Catharina,  Zuiderbegraafplaats, Groningen. Opname 2010.  Het is een koopgraf in 3 lagen. Klasse 4, Rij 20, nr. 096


7.	Jan Mans Smit is geboren in 1873 in Groningen, zoon van Hein Smit en Grietje  Ellents. Jan is overleden op 30-12-1949 in Groningen, 76 jaar oud Jan trouwde, 33 jaar oud, in 1906 in Groningen met Jantina Fennechiena Reijinga, 24 jaar oud, geboren in 1882 in Groningen en is overleden op 12-4-1968, ook in Groningen, 86 jaar oud. Jantina was een dochter van een schrijnwerker; haar moeder heette Fenna. De voorouders kwamen rond 1820 uit Friesland (Lemmer/Sneek) naar Groningen.

Jan Mans was de eerste “Smit”, en ook de allereerste van al onze stamouders, die zich een auto aanschafte; hij deed dat in 1920 met een auto met kenteken A5135 ); het was een open Opel Torpedo. 
Jan en Jantina woonden destijds in de Poelestraat, de nrs 16, 16a en 18 worden genoemd bij de kenteken-
                                              verstrekkingen.

 Beroep Jan Mans: boekhouder, koopman, later welvarend grossier in fietsbanden.
                                                                                 
       Jan Mans en Jantina Fennechiena kregen 3 kinderen: 
1.	Hein Louwrens Smit (Hein), 1907. Zie 8.1. 
2.	Fenna Catharina Johanna (Fenny) Smit, 1909.
                   Zie 8.2. 
3.	Jan Mans Smit (Jan), 1911. Zie 8. 
       Alle 3 kinderen zijn geboren in de stad Groningen.

8.1   Hein Louwrens Smit is geboren op in 1907 in Groningen
        en is overleden in 1995 in Nijkerk, 88 jaar oud. Hein
        trouwde, 28 jaar oud, in 1936 in Groningen met Annette
        Jantina (Annet) Oldenburger, 28 jaar.
        Annet is geboren in 1908 in Groningen en is overleden in
        1994 in Nijkerk, 86 jaar oud. 
 
  Hein en Annet kregen 2 kinderen:
  8.1.1    Jantina Johanna Annette (Tineke) Smit is geboren
   op 12-2-1940, en overleden op  5-2-2007 in  Almelo (zkh),
   bijna 67 jaar oud.
  Tineke trouwde, 27 jaar oud, in 1967 met Willem Lourens
  (Bob) Nolke, 26 jaar oud, geboren in 1940. Het huwelijk werd
  ontbonden in 1993.
  
  8.1.2  Johanna Corry Jacoba (Hanneke) Smit is geboren op 
 Jan Mans en Jantina , 1938       13-6-1943. Hanneke trouwde, 37 jaar oud, in 1980 met
                                          Hubertes Johannes (Huub) Schouten, 39 jaar oud en 
  geboren in 1941.
  
  8.2  Fenna Catharina Johanna (Fenny) Smit is geboren op 12-06-1909 in Groningen.
         Fenny is overleden in 1991 in Krimpen aan de IJssel, 81 jaar oud. Fenny trouwde, 
        25 jaar oud, in  Groningen in 1934 met Henri Koos (Koos) Hartman, 28 jaar oud
         Koos is geboren in 1906 in Magelang (Java, Indonesië) en is overleden in 1953 in
         Purmerend, 47 jaar oud. 

Enig kind van Fenny en Koos: 
   8.2.1 Hubert Jan Koos (Berry) Hartman is geboren op 26-02-1939 in Purmerend. Berry
            trouwde, 25 jaar oud, op 4-6-1964 met Edith Elli Harte, 26 jaar oud, geboren op 
           13-12-1940 te Hannover (Duitsland). Het huwelijk werd ontbonden in 1985. 
           Berry heeft sinds ongeveer het jaar 2000 een geregistreerd partnerschap met Hanny
           (Hanneke) Wennink. Hanny is geboren op 23-12-1946 in Amsterdam.
 
8. Jan Mans Smit is geboren op 8-2-1911 in Groningen en is overleden op 25-12-1989, ook in Groningen, 78 jaar oud. Jan trouwde, 27 jaar oud, op 30-5-1938 in Groningen met Anna Johanna Geertruida (An) van der Heij, 29 jaar oud. An is geboren op 18-6-1908 in Den Haag en is overleden op 28-8-1994 in Groningen, 86 jaar oud. 
 
	Beroep Jan Mans: grossier in fietsbanden, na geleidelijke uitschakeling van deze
                tussenhandel van ca. 1960 tot ca. 1976 “kleine” handelaar in 2e hands auto’s.

Jan en An kregen 4 kinderen, allen met de achternaam Smit: 
1.	Jan Mans (Jan)                                  1939. Zie 9.1
2.	Pieter Bonno (Piet)                           1941. Zie 9.2
3.	Edith Jantina Fennechina (Edith)     1946. Zie 9.
4.	Fenna Catharina Johanna (Fenny),  1947. Zie 9.4

    Alle 4 kinderen zijn in het oude RK Ziekenhuis in de stad Groningen geboren en woonden
    aanvankelijk in de Pijpstraat 5a en later in de Nieuwe Ebbingestraat 13b.
		 
9.1   Jan Mans Smit is geboren op 03-10-1939 in Groningen. 
        Jan trouwde, 26 jaar oud, op 16-12-1965 in Groningen met Janna Willie (Jannie)
        van Dijk, 24 jaar oud. Jannie is geboren op 04-06-1941 in Leeuwarden. 

9.2   Pieter Bonno Smit is geboren op 19-03-1941 in Groningen. Piet trouwde:
-	ongeveer 25 jaar oud, omstreeks 1967, met Berry Bernardus, ongeveer 25 jaar oud. Berry bleek lesbisch en om die reden is het huwelijk ontbonden in 1975?
-	ongeveer 48 jaar oud, omstreeks 1989 met Vera Heuving, ongeveer 34 jaar oud. Vera is geboren op 14-06-1955.
 
9.     Edith Jantina Fennechina Smit is geboren op 22-02-1946 in Groningen. 
        Edith trouwde, 23 jaar oud, op 12-06-1969 in Groningen met Jan Huizinga, eveneens 
        23 jaar oud. Jan is geboren op 15-03-1946 in Assen. 
        Zie verder het eerdere hoofdstuk IV “De huidige generaties”.
 
9.3.  Fenna Catharina Johanna (Fenny) Smit is geboren op 23-06-1947 in Groningen.
        Fenny trouwde, 19 jaar oud, op 6-4-1967 in Groningen met Sietse Jacob (Sietse)
        Veenstra, 20 jaar oud, geboren in 1946 in Winsum. Het huwelijk werd ontbonden in
        februari  2000.

Op de volgende pagina staat een foto met alle neven en nichten van Edith.





 

Vlnr: Piet, Jan Smit, Jan Huizinga, Edith, Fenny, Vera, Hanneke Wennink (zittend), Tineke,dochter van Hanneke Schouten, Berry, Hanneke Schouten, Huub.
Opname: Janny Smit (staat aldus niet op de foto)


Foto: De afstammelingen in de 2e lijn van Jan Mans en Jantina Fennechina (neven en nichten) bij elkaar in april 2000,  inclusief aanhang.





 
VII   Stamboom in mannelijke lijn (= “stamreeks”) van
Claes Douwes



1. Claes Douwes zal geboren zijn rond 1670 (kerkelijke registers Hijlaard: dopen vanaf 1660 en trouwen
       pas  vanaf  1772). Hij trouwde rond 1695, hoogst waarschijnlijk met Dieucke Pyters die in 1677
    gedoopt is in Beers/Jellum. Zij kregen in ieder geval 2 zonen: Ymke (1695) en Douwe
    (1698, zie 2). Claes is overleden vòòr 1728, Dieucke leefde toen nog (Bron: Stemcohieren
     1728).
	
2. Douwe Clases is geboren in oktober 1698 in Hijlaard als zoon van Claes Douwes en
    waarschijnlijk Dieucke Pyters. 
    Douwe trouwde, 31/32 jaar oud, in 1729/1730 met Romkje(n) Wopkes, ca. 28 jaar oud,
    geboren in 1701 in Leeuwarden en dochter van Wopke Hendricks (boer) en Hiltie Romkes,
   die oorspronkelijk beide uit Jelsum kwamen.  Douwe en Romkje kregen 7 kinderen, allen met
    het patroniem “Douwes” en alle geboren in Hijlaard:
		1. Claas, 	(1730 – 1820, 90 jaar, zie 3.), 
		2. Wopke 	(1733 – † nà 1791 en vòòr 1811, ouder dan 58 jaar, getrouwd),
         	3. Dieuke 	(1734 – † nà 1781 en vòòr 1811, ouder dan 47 jaar, getrouwd), 
		4. Henderyk (1736 – † rond 1770, ca. 34 jaar, getrouwd), 
         	5. Hiltje 	(1738 – † vòòr 1749, <11 jaar ), 
		6. Pyter	(1740 – † vòòr 1749, < 9 jaar) en 
         	7. Jetscke 	(1743 – † vòòr 1749, < 6 jaar).

    In 1745 stonden Romkje en Douwe samen vermeld in het lidmatenboek van Hijlaard.
    Zijn beroep was: “gemeen (= normale)” boer, dit mogelijk in tegenstelling tot de
    beroepsomschrijvingen “arme boer” en “welgestelde boer”, zoals die ook in het zg.
    Quotisatiecohier worden aangetroffen (bron: Quotisatiecohier 1749)  ). 
    Het Quotisatiecohier meldt dat het gezin in 1749 bestond uit 4 volwassenen (incl. 
    2 inwonende ouders?) en 4 kinderen. Dit leidt tot de conclusie dat de laatste 3 kinderen
overleden zijn vòòr 1749; Hiltje, Pyter en Jetscke worden verder ook in geen enkele akte
 meer aangetroffen.  

 3. Claas Douwes is geboren in 1730 in Hijlaard en is overleden in 1820, 90 jaar oud, ook in Hijlaard, op huisnr. 18, onder de naam Klaas Douwes van der Wal. 
Claas trouwde in 1772 in Hijlaard, 42 jaar oud, met Grie(y)tje Halbes, 20 jaar oud. Grietje is geboren in 1752 in Hoorn (Noord- Holland). 
Haar vader Halbe Sierds, geboren in Oudega, vertrok in 1750 naar Alkmaar, zal daarbij de “Zuyderzee” zijn overgestoken en trouwde in Hoorn in 1751 met Antje Jans uit Lutjebroek. Ze kregen er Grietje als 1e kind en gingen
   Detail van een kaart uit 1684                                                                        alle in 1752 terug naar Friesland, naar 
                                                                                                                            Bergum ); daar kregen zij nog 
5 dochters en 2 zoons. Zijn in 1811 nog levende zoon nam de naam Wagenaar aan. 
Al 3 jaar eerder, in 1747, was Halbe de “Zuyderzee” overgestoken, hij had toen in
Alkmaar in 1747 Lijsbeth Coopmans getrouwd, haar in hetzelfde  jaar meegenomen naar Bergum, waar zij echter één jaar later in 1748 overleed. Klaarblijkelijk lag aan zijn reizen naar Noord-Holland het zoeken van een echtgenote ten grondslag. Halbe was voerman (ofwel: wagenaar) van beroep.
Grietje overleed in 1826, bijna 74 jaar oud in Hijlaard, net als haar man ook op huisnr. 18. Ze had geen schrijven geleerd, Claas wel.
Beroep Klaas Douwes: werkman.

Klaas  en Grietje kregen 7 kinderen, allen geboren in Hijlaard en met het patroniem Klases:
1.   Douwe,  	(1773 – 1848), zie 4.
2.   Antje      	(1775 – 1859, 84 jaar, † Baard, haar man was boer/koopman, kinderloos) 
3.   Halbe       	(1778 – 1808, 29 jaar, † Wirdum, gehuwd, beroep onbekend)
4.   Romke    	(1782 – 1855, 73 jaar, † Huizum/Leeuwarden, slager/koopman, rond 1826
                                                           kastelein in Hardegarijp, gehuwd)
5.   Dieuwke  	(1785 – 1807, 22 jaar, † Hylaard, ongehuwd)
6.   Jan          	(1791 - 1826, 35 jaar,  † Wirdum, arbeider, boer, gehuwd) 
7.   Hendrik   	(1794 – 1860, 66 jaar,  † Wirdum, koemelker, vleeschhouwer, kastelein/tapper);
                       Hendrik (gehuwd) bezat een huis en erf (tapperij?) aan de Lytse Buorren.

4. Douwe Klazes is geboren in 1773, zoon van Claas Douwes en Grie(y)tje Halbes en kreeg na 1811 de  achternaam “van der Wal”, die zijn vader had gekozen, er aan toegevoegd. 

Douwe is overleden in 1848 in Hijlaard in het huis nr. 30, 74 jaar oud. Douwe trouwde, 33 jaar oud, in 1806 met Minke Jans Leyenaar, 27 jaar oud. Minke is geboren in 1779 om 3.30 uur in Oosterlittens als dochter van Jan Jans, boerenarbeider(= dit is mijn naamgever!); in 1813 nam deze de achternaam Leyenaar aan. Minke is in 1874 overleden, 94 jaar oud, in Workum.

 
       Deel van kadasterkaart  van “Hilaard” uit 1832                        Douwe kocht in 1798, 25 jaar oud!,                                                                                                           een “huis met erf met schuur en buithuis
(=bûthûs, Fries voor koeienstal) voor 8 koeijen en één paard”, in totaal groot 350 m2, benevens tuin en appelhof groot resp. 580 en 320 m2 plus 1 weiland groot 830 m2. In 1813 kocht hij een 2e weiland, groot 2180 m2, vanouds genaamd “de Yester” en liggende bij “de Draai aan de buren te Hijlaard”. Onbekend is, waardoor hij in staat was dit geheel aan te kopen. 
                     
                               200 jaar later (Satellietfoto Hijlaard 2008

Beroep Douwe Klazes van der Wal:  “Slagter” (= slager; Bron: Kadaster 1832), boer.

Douwe en Minke kregen 7 kinderen: 
1.  Klaas 	(1807 - 1886, 79 jaar, landbouwer en koopman, Huizum) 
2.  Jan 	(1809 - 1878, 69 jaar, zie 5.)
3.  Grietje 	(1811 - 1815,   4 jaar), 
4.  Antje 	(1813 - 1863, 49   jaar,  naaister, getrouwd met een boer/winkelier/
                                                       /vleeschhouwer te Boxum), 
  	5.  Halbe 	(1816 - 1859, 43 jaar, koopman, daarna kastelein/herbergier, Baard), 
    	6.  Grietje   	(1818 - 1874, 55 jaar, getrouwd met een wagenmaker/smid te Hommerts) 
  	7.  Syb(e)ren  (1821 - 1866, 44 jaar, koopman/slachter te Blessum), 
allen met het patroniem Douwes en allen geboren in Hijlaard.                                                                                        					 
Kadastergegevens uit 1832 geven een goed beeld van Douwe zijn bezittingen. Op de kadasterkaart 1832 op pag. 25 zijn de weilanden met 1 en 2 aangegeven.
Heden ten dage is het pand te vinden aan de Tjessingawei, dat de oorspronkelijke kern van het dorp was, aan het einde links achter de boerderij (zie onderste foto op pag. 20).

5. Jan Douwes van der Wal is geboren in 1809 in Hijlaard, zoon van Douwe Klazes van der Wal en Minke Jans Leyenaar. Jan is overleden in 1878 in Jorwert, 69 jaar oud.

Jan trouwde, 41 jaar oud, in 1850 met Maartje Hendriks Posthumus, 33 jaar oud. Maartje is geboren in 1817 in Winsum (Fr.), in 1843 eerst getrouwd met Tjalling Jacobus Alberda, zoon van de bakker in Hijlaard, die echter nà 1 jaar huwelijk en een half jaar na de geboorte van zijn enige dochter Trijntje in 1844, slechts 25 jaar oud, te Hijlaard is overleden.
Maartje is overleden in 1894 in Jorwert (Tresoar: Memorie van Successie), 77 jaar oud. 
In haar in 1851 bij leven opgemaakte testament, 1 jaar na haar huwelijk met Jan Douwes, 
bepaalde ze, dat na haar overlijden (Tresoar, Notarieel Archief, 26, 67026, nr. 12 van 29 maart 1851):
	-	het gouden oorijzer naar Trijntje (enig kind uit 1e haar huwelijk) zou gaan en
-	het zilveren horloge naar Douwe (in 1851 nog haar enig kind uit haar 2e huwelijk).
Misschien wilde ze haar enig kind uit haar 1e huwelijk hiermee extra bescherming bieden.
  
Dertien jaar nadat zijn vader in 1848 was overleden, woonde Jan nog steeds in het huis van zijn vader en oefende daar ook zijn bedrijf uit. Klaarblijkelijk wilden de broers, zusters en moeder van Jan Douwes toch uiteindelijk hun deel van de erfenis, want in 1861 sprak de “Arrondissements Regtbank” te Leeuwarden een vonnis (nr. 1360) uit, waarin stond dat de “vastigheden (= onroerend goed) niet gevoeglijk tusschen hen verdeeld konden worden maar om tot verdeeling en tot boedel liquidatie te komen dezelve behooren te worden verkocht”,
Jorwert 1903, rechts het door Jan Douwes in 1861 gekochte huis   en wel via een openbare veiling.
                                                                        De veiling vond op 20 november 1861 plaats. De totale opbrengst was  2.162 gld.
De kopers waren verder verplicht “de krib in de bedsteed, de losse bordtjes in de spijskamer en het staand ijzer in de kamer” over te nemen voor een prijs van 8 gulden. De “slagthang? en het bord” bleven buiten de koop, evenals “de graven op het Kerkhof te Hijlaard bij de huizinge” (zie advertentie  Leeuw. Courant op volgende pagina).

Jan en Maartje zullen vervolgens begin mei 1862 verhuisd zijn naar Jorwert, ongetwijfeld zal dit met of een praam (zowel het oude als het nieuwe huis lag aan een vaart) of met paard en wagen gebeurd zijn. Niet in 1861, want in de koopakte uit 1861 (koopprijs 901 gulden) van het huis in Jorwert wordt namelijk vermeld, dat het  aangekochte huis in Jorwert tot mei 1862 was verhuurd (Bron: Notarieel Archief Tresoar). 

  
Advertentie Leeuwarder Courant, 8 november 1861                      Beroep Jan Douwes van der Wal:
                                                                                 koopman, slager. 
                                                                                                  
 Jan en Maartje kregen 3 kinderen, allen geboren in Hijlaard:
1. Douwe  (1851 – 1927, 75 jaar),   
2. Hendrik (1852 - 1927, 74 jaar, zie 6.) en 
3. Minke    (1855 – 1941, 85 jaar), allen zonder het patroniem Jans!

6.  Hendrik Jans van der Wal is geboren in 1852 in Hijlaard, zoon van Jan Douwes van
 



       Hendrik van der Wal      (schatting datering foto’s: ca. 1890)       Sjoerdtje de Boer

der Wal en Maartje Hendriks  Posthumus. Op 10-jarige leeftijd verhuisde hij in 1862 met zijn ouders, broer en zus naar Jorwert.
Hendrik is overleden in 1927 in Jorwert, 74 jaar  oud. Hendrik trouwde, 29 jaar  oud, in 1882 in  Jorwert met Sjoerdtje Willems de Boer, 22 jaar oud. Sjoerdtje is geboren in 1860 in Jorwert en  is aldaar overleden in 1929, 69 jaar oud.

Het beroep van Hendrik was: Koopman en slager

Zijn broer Douwe en hij dreven samen de slagerij van hun vader Jan Douwes. Hij bewoonde met zijn gezin en dat van zijn broer, het huis dat door hun vader in 1861 was aangekocht en dat zij in 1880, ongetwijfeld na uitkoop van hun zus Minke, door erfopvolging verkregen. 
 
Hendrik en Sjoerdtje kregen 2 kinderen, beide geboren in Jorwert: 
  1.   Jan   , 1884 - 1953, zie 7.
  2.   Jeltje, 1890 - 1994, 103 jaar oud. 
      
Zowel Hendrik als Douwe verkochten in 1906 hun huis en kochten elk apart een huis, naast elkaar en aan elkaar vast, thans in zijn geheel Sluytermanweg 23, midden in Jorwert.
  
 7.  Jan van der Wal is geboren in 1884 in Jorwert en is
       overleden in 1953 in Jorwert, 68 jaar oud. Jan 
      trouwde, 25 jaar oud, in 1910 in  Jorwert met 
      Wypkje Libbes Groustra,  22 jaar oud. 
      Wypkje is geboren in 1888 in Jorwert en is overleden in
      1939 in Jorwert, 51 jaar oud.
    
      Beroep Jan van der Wal: Slager te Jorwert; na 1938:  
                                                                   vetweider (zie onder).                                                     
 Hendrik en Sjoerdje met  kleindochter Tietje (ca. 1922) 

	In 1903 werd hij, toen nog slagersknecht en 1,73m lang, gekeurd en aangewezen voor
militaire dienst; hij diende bij het 9e regiment infanterie. 

In 1910 nam Jan, 26 jaar oud, samen met Æde Sijtses de Groot, de slagerij over van zijn vader Hendrik en zijn oom Douwe voor een bedrag van 3.000 gulden. Zij waren elk voor de helft eigenaar. Æde Sijtses de Groot was 
Bron: Leeuwarder Courant van febr. 1935          Jan’s neef, zoon van Jan’s tante: Minke van der
                                                              Wal (zie boven onder 5.) èn tegelijkertijd zijn zwager, daar hij trouwde met Trijntje, een zus van Jan’s echtgenote Wypkje.  
 



Jorwert, 1928. Rechts Jan van der Wal, links naast hem Aede,  daarnaast Aede’ zoon Sytse en daarnaast een knecht.     
Slagerij,  de achterzijde van het huis staat op de foto op pag.  26.                       

In 1915, ca. 30 jaar oud, lieten Jan en Wypkje beiden een testament opmaken, waarin zij elkaar als enige erfgenaam benoemde. Merkwaardig dat dit nodig werd gevonden.
    In 1935 werd de slagerij op het landelijk telefoonnet aangesloten.
In 1938, 54 jaar oud, verkocht hij zijn aandeel in de slagerij aan Æde, werd deels  “vetweider” (opfokken van dieren voor de slacht) en deels rentenier.

 In 1925 had hij inmiddels voor een prijs van 3.300 gulden het huis aan de Master  Fopmawei 18 (zie foto op pag. 30) gekocht, dat toentertijd reeds voorzien was van een, weliswaar kolengestookte, centrale verwarming!! Het huis werd door Jorwerters in de jaren ’40 en ’50 als groot en deftig aangemerkt.

Toen hij overleed was hij een redelijk bemiddeld man; hij liet zijn woonhuis plus 11 ha aan weiland na met een gezamenlijke taxatiewaarde in 1953 van 25.000 gld en verder 24.000 gld. aan obligaties en 15.000 gld aan leningen, die hij aan derden had verstrekt; het geheel zal mede resultaat zijn geweest van generaties lang sparen, investeren en overerven.
Economisch kon hij als een geslaagd man worden gekwalificeerd, als vader kreeg hij echter minder waardering.
            
 Jan en Wypkje kregen 1 kind, een dochter:                                                         
         Wypkje met dochter Tietje (ca. 1925)                   Tietje (Tiet) van der Wal, geboren in 1919 in
                                                              Jorwert. Zie 8.
 
     Met de geboorte van Tiet als enig kind stierf het slagersgeslacht uit; op zijn minst ca. 140
     jaar lang en gedurende 4 generaties was het slagersberoep van vader op zoon overgegaan. 
     De verkoop van de slagerij in 1938 door Jan zal ongetwijfeld te maken hebben gehad met
     het feit dat hij geen zoon had gekregen die, zoals gebruikelijk in die tijd, hem kon opvolgen.

  8. Tietje (Tiet) van der Wal is geboren op 21 november 1919 in Jorwert.
      Tiet trouwde, 24 jaar oud, op 12 juli 1944 in Jorwert met  Jacob (Jaap) Huizinga, 25 jaar
	oud. Jaap is geboren op 2 oktober 1918 in Jorwert, zoon van Popke Gjalts Huizinga en Jitske (Jikke) de Boer. 

	Tiet erfde bij de dood van haar vader in 1953 een voor die tijd substantieel bedrag.
	Reeds eerder, bij de dood van haar moeder in 1939, kreeg zij  haar wettelijk deel in de
      nalatenschap (1/4 van het geheel). Het werd met notariële akte van scheiding vastgesteld middels toedeling van 2,7 ha greidland onder Jorwert plus een bedrag van bijna 3.000 gld. aan effecten. 

      Tiet is overleden op 27 oktober 2009 , te Haren (Gr), bijna 90 jaar oud, na een verblijf van
      4 jaar in het verpleeghuis “De Dilgt” noodzakelijk geworden doordat zij dementeerde.
     	Jaap overleed 7 weken na zijn vrouw op 17 december 2009, 91 jaar oud in het Martini
     	Ziekenhuis te Groningen, na de laatste jaren nog steeds zelfstandig te hebben geleefd in
     	hun huis te Haren.
      Opleiding Tietje: huishoudschool
      Beroep            : huishoudelijke hulp thuis, huisvrouw 
                                                                                                                       


Foto links:
2e huis van links: woonhuis Jan en Wypkje, de ouders van Tietje. 
 Rode pijl: woonhuis van Popke en Jitske, de ouders van Jaap           
(Ansichtkaart Jorwert, 1934, Master Fopmawei).                  






 
      Tiet en Jaap kregen 3 kinderen, allen met de achternaam Huizinga:

1. Jan,                  	geboren op 15-3-1946 in Assen,        Emmastraat 27. 
                             	Zie verder het eerdere hoofdstuk II “De huidige generaties”.
2. Popke Hendrik,	geboren op 4-4-1949 in Leeuwarden, Robert Kochstraat 7.
3. Wiepke,           	geboren op 4-8-1954 in Assen,          Molenstraat 133.



BIJLAGE: 








Bron:
Leeuwarder Courant

           












Leeuw. Crt 20 maart 1770
   
 
VIII   Stamboom in manneliike lijn (“stamreeks”) van
Jan Ewolds

1.	Jan Ewolds is ca. 1610 geboren, ongeveer halverwege de “80-jarige oorlog”, in
Reijde ) en is aldaar overleden, ca. 80 jaar oud, in 1690. In 1676 werd Jan lidmaat van de kerk. Hij trouwde rond 1640, ca. 30 jaar oud met Anje, ca. 25 jaar oud en geboren rond 1615. Nadat Anje tussen 1649 en 1651 overleden zal zijn, hertrouwde hij rond 1651, 41 jaar oud, met Siamke, 31 jaar oud, geboren in 1620 en overleden in 1689, ook in Reijde, 69 jaar oud. 

	Jan en Anje kregen 6 kinderen, alle zoons met het patroniem “Jans” of “Jansen”:
1. Hijbe 	(ca. 1642 - 1699,  ca. 57 jaar, zie 2.), 
2. Ewold 	(ca. 1643 - 1682,  ca. 40 jaar, getrouwd), 
3. Wessel 	(ca. 1645 - nà 1668, >23 jaar, getrouwd), 
4. Adde 	(ca. 1645 - nà 1685, >40 jaar, getrouwd), 
5. Jannes 	(ca. 1647 - nà 1680, >31 jaar, getrouwd) en 
6. Derk 	(ca. 1649 - nà 1678, >32 jaar, getrouwd).
	Jan en Siamke kregen geen kinderen meer.

	Jan was in de regio Termunten niet onbekend. Bij de “Rechtdagen” (wekelijkse
     zittingen van de rechter in dorpen) in het zg. Klei-Oldambt (thans regio Termunten,
     Woldendorp, Borgsweer en Wagenborgen) verschijnt Jan in de periode 1655 –1690
     31 maal in de bewaard gebleven notulen ), zowel als eiser als gedaagde; het betrof
     geldzaken, voogdijstellingen en onenigheid over onderhoud van een weg in Reide.

2.	Hijbe(o) Jans(en) is ca. 1642 geboren in Fiemel en is overleden in 1699, ca. 57 jaar
oud, ook in Fiemel. Hij trouwde in 1667 met Anje (Anne) Oom(c)kes, geboren ca. 1646 in Fiemel, die ca 1,5 maand na de geboorte van hun eerste en enige kind in 1668, ca. 20 jaar oud, overleed. Binnen een jaar, in 1669, hertrouwde hij met Engel Geerts, weduwe, geboren ca. 1648 in Oterdum. Aangenomen kan worden dat Engel vòòr 1679 overleed, want in dat jaar trouwde hij “op de 
          Deel    van een kaart van Groningen van Johan Blau uit 1657                    danckdagh wegens de verlossinge
                                                                                                                                         van Groningen” voor de 3e keer en wel met Aeltien Michiels, weduwe, geboren ca. 1648 in Oud Termunten, die al na ½ jaar huwelijk in 1680, 32 jaar oud, overleed. Anderhalf jaar later, in 1681 en 39 jaar oud, trouwde hij met Lamme  Harm(en)s, ca. 25 jaar oud, geboren rond 1656 en ook afkomstig uit Fiemel. 

Noot: bovenstaand een afspiegeling van het harde leven in die tijd: Hijbe’s 1e vrouw overleed kort na de geboorte van hun 1e kind, waarschijnlijk aan complicaties bij de bevalling, daarna  stierven snel tot zeer snel zijn 2 volgende echtgenotes.  
      
 Hijbe en Anje kregen 1 kind:  
1.  Oomcke, 	1668 - † ná 1704, > dan 36 jr.
     Hijbe en Lamme kregen 5 kinderen, alle met het patroniem Hijbes:
2.  Harm(en), 		1682 - 1720, 38 jaar, getrouwd 
3.  Ickjen, 		1684 - 1690, bijna 6 jaar, 
4.  Jan, 		1687 - 1731, 44 jaar, getrouwd
5.  Eewolt(d) (Euwolt, Eeuwolt),  1689 - 1738, 49 jaar, zie 3. en 
6.  Jickjen, 		1690 - 1691, nog geen 1 jaar.
     Alle kinderen zijn geboren in Fiemel. 
Hijbe verscheen zo’n 100 maal bij de rechtdagen. Vaak in voogdijzaken (zeer gebruikelijk    in die tijd), ook in geldzaken en in 1 geval wegens belediging van de moeder van zijn overleden vrouw. In bijlage 1 zijn één voogdijzaak en de beledigingzaak beschreven.
3.	E(e)uwolt Hijbes is geboren in Fiemel en gedoopt in 1689 als zoon van Hijbe Jans(en) en Lamme Harm(en)s. Hij trouwde, 26 jaar oud, in 1715 in Borgsweer met Ant(j)e Bonnes, 23 jaar oud. Antje is in 1692 geboren in Borgsweer, werd lidmaat van de kerk in 1727 en overleed in 1731, 39 jaar oud in Fiemel.
      Zij kregen 6 kinderen:  
1. Hijbe, 	1716 -  ?   ,                       nergens een spoor, wsch. jong overleden.
2. Lamme(gje),	1718 - ná 1783 ), > 65 jaar, trouwde in 1743 met een soldaat in de
                                                                 stad Groningen, overleden in Appingedam. 
3. Harm, 	1721 -  ?   ,                       nergens een spoor, wsch. jong overleden.
4. Jantjen, 	1723 -  ?   ,                       nergens een spoor, wsch. jong overleden.
5. Bonne, 	1724 - vóór 1778, < 54 jaar, gedoopt in 1727 zie 4.,  en 
6. Aaltjen(-tien)	1727 - nà 17833),  > 56 jaar, getrouwd met Duitse (huur)soldaat uit
                                                                    Nassau-Dietz. 
 De 2 eerste kinderen zijn geboren in Borgsweer, de laatste 4 in Fiemel.

Eewolt trouwde in hetzelfde jaar, waarin zijn 1e vrouw overleed, in 1731, 42 jaar oud, in Termunten voor de 2e keer; echtgenote was Freepke Geerts uit Siddeburen. Dit huwelijk bleef zonder kinderen. Eewolt zelf overleed in 1738, 49 jaar oud ) in Fiemel.









4.  Bonne Ewolds  (Eeuwolts, Ewalds) is geboren in 1724 in Fiemel en gedoopt in 1727.
Hij trouwde in 1748, 24 jaar oud, in Termunten met Antje Geerts, die in Oterdum rond 1725 geboren is. Hij is vòòr 1778 overleden, hoogstens 54 jaar oud; bewijs daarvoor is dat in dat jaar Antje hertrouwde, wederom in Termunten. Zij stierf pas in het jaar 1800. 
Bonne woonde, volgens een verslag van de “rechtdagen”, aan de “Dullartdijk” te Fiemel.

     Bonne en Antje kregen in 1753, eerst na 5 jaar huwelijk, 1 kind:     Harm, zie 5. 
     NB. Oeiii, bijna was de lijn uitgestorven en waren er geen Edith, Annemarie en Paul geweest!

 5. Harm Bonnes is geboren in 1753 in Fiemel en is overleden in november 1789, 36 jaar 
     oud, ook in Fiemel. Een paar maanden daarna werd nog zijn 11e kind geboren.
Harm trouwde in Termunten in 1772, 18 jaar oud, met Jantje(n) He(e)res, 19 jaar oud. Jantje(n) is gedoopt in 1753 in Termunten, dochter van Heere Michels en Eltje Jans en over-leden in 1806, 52 jaar oud, in Winschoten (Bron: Alle Groningers, Successie, Rayon Oldambt, Winschoten).

Harm was in 1787 ongewild bij een vechtpartij betrokken; de dader stond daarvoor terecht en kreeg een boete. Het is beschreven in bijlage 2, pt 2. 
Jantje kreeg het moeilijk na het overlijden van Harm; hij liet haar achter, 36 jaar oud, met 6 nog in leven zijnde kinderen van 0 tot 18 jaar, 5 kinderen waren al overleden. De diaconie wilde haar ondersteunen, maar dan moest zij haar ”behuisinge en heem” aan de diaconie overdragen, zodat met de opbrengst haar schulden konden worden voldaan èn om haar en haar kinderen elders “huisvesting en dagelijks onderhoudt” te bezorgen.
Jantje wilde dit niet (“zij was haren verstand magtig”) en protesteerde; een rechtszitting was het gevolg, die in bijlage 2, pt 1 is beschreven.
In de “Groninger Courant” van 9 april 1790 staat het voornemen gepubliceerd:
 
     Beroep Harm Bonnes: dijkwerkersbaas, heibaas, dagloner, arbeider. 
                                     Vanaf 1695 tot rond 1870 vond in de Dollard veel landaanwinning
                                     plaats, totaal zo’n 7,3 km2; Harm was hier mogelijk bij werkzaam.

 Harm Bonnes en Jantje(n) He(e)res kregen 11 kinderen, allen geboren in Fiemel:
1.	Antje 	(1772 - 1847, 75 jaar, † Westerlee, man was landbouwer/boer), 
2.	Eltje 	(1774 - 1812, 38 jaar, † Termunten, ongehuwde moeder, 1 kind), 
3.	Bon(ne)ke(1777 - 1777, <1 jaar, † Fiemel), 
4.	Bonne 	(1778 - 1778, <1 jaar, † Fiemel), 
5.	Bonne 	(1779 - 1874, 95 jaar),† Heveskes, zie 6, 
6.	Heere 	(1781 -<1790,<9 jaar,†  Fiemel), 
7.	Trijntje 	(1784 - 1846, 62 jaar, † Termunten, ongehuwd), 
8.	Hilje 	(1785 - 1869, 84 jaar, † Oterdum, kon schrijven, man was arbeider) 
9.	Geert 	(1787 - 1787,< 1 jaar, † Fiemel), 
10.	Aaltje(n) 	(1788 - 1842, 53 jaar, † Oude Pekela, kon niet schrijven, man was
                                                     “scheepstimmermansknegt”, kinderloos) en 
11.	Harmke 	(1790 - 1790, <1 jaar),               allen met het patroniem Harms.

6.  Bonne Harms is geboren in 1779 in Fiemel, zoon van Harm Bonnes en Jantje He(e)res.
     Bonne is overleden, als Bonne Harms van der Heij, in Heveskes in 1874, 95 jaar oud.
     Bonne trouwde:
1.   34 jaar oud, in 1813 s’avonds om 21.00 uur in Termunten met Grietje Koerts Trof, 39 jaar oud, weduwe en boerin. Grietje is geboren in Wymeer (Duitsland), een gehucht 3 km over de grens en is overleden in het gehuchtje Nieuwenhuis, iets ten zuiden van Oterdum in 1837, 62 jaar oud. Zij liet 2 “voorkinderen”, kinderen uit een eerder huwelijk en wel met Eiso (Aisse) Pieters  Toxopeus, na. Zowel Bonne als Grietje waren de schrijfkunst machtig.

2.  59 jaar oud, in 1838 namiddags om 17.00 uur met Mettje Visker (Visscher), zonder beroep en 26 jaar oud!! Ze was de dochter van een kleermaker. Mettje is geboren in 1812 in Nieuwolda en is  overleden in Heveskes in 1861, 49 jaar oud. Ook Mettje kon schrijven.  

  Bonne en Grietje kregen geen kinderen.
  Bonne (rond zijn 67e levensjaar!) en Mettje (rond haar 34e)  kregen 2  kinderen: 
1  Bonne Harm van der Heij, geboren in 1845 in Oterdum. Zie 7. 
2  Swier van der Heij, geboren  in 1847 in Heveskes. Swier trouwde in 1891,
    43 jaar oud in Delfzijl en overleed in Heveskes in 1927, 79 jaar oud.
    Het huwelijk van Swier was kinderloos. Zijn beroep was “scheepsreeder”.

    Beroep Bonne Harms: landbouwer/boer.

Bonne, afkomstig uit een arm gezin dat, als boven beschreven, na de dood van zijn vader waarschijnlijk door de diaconie zal zijn onderhouden, werd uiteindelijk een bemiddeld man door zijn huwelijk met de 
5 jaar oudere “landbouwersche” Grietje. In hetzelfde jaar dat hij met haar trouwde (1813) kocht hij een boerderij in Nieuwenhuis. Aisse Toxopeus, haar overleden man, had een boerderij in Lalleweer (nr.7) In 1830 kwam haar zoon Pieter Aisses Toxopeus (1803-1858) in Lalleweer op de boerderij, nadat hij in 1829 de halve “plaats” van zijn zus Luktje erbij had gekocht.

Rond 1832 bezat Bonne in de “buurtschap Nijenhuis/ Nieuwenhuis/Nienhuis”, 
ca. 1 km onder Oterdum:
-  Twee huizen met erf (resp. 8,60 are en
   3,70 are).              
-  Vijf tuinen, ongetwijfeld voor de teelt
    van groenten (2 van ca. 5,50, 1 van
(Kadasterkaart 1832:            = bouw-/weiland van Bonne)           9,20 en 3 van 90,20 are.	
                                                                            -  22 percelen bouw- en weiland, totaal
31,9 ha ofwel in zijn geheel een oppervlakte van + 560m bij 560m(Bron: Kadaster 1832).

Zijn status werd nog eens vergroot toen hij in 1844 werd benoemd tot zijlvest (= hoofd van het waterschap) van Oterdum (Bron: Leeuwarder Courant, 28 juni, 1844):

            
           

Helaas zijn zowel de dorpen Oterdum en Heveskes evenals de buurtschap Nieuwenhuis ten prooi gevallen aan de aanleg van industrieterreinen rond Delfzijl, zodat we de plek waar hij woonde en leefde op geen enkele wijze zullen kunnen terugvinden.
 

Echter: de grafstenen van Bonne († 1874), van zijn 2e vrouw Mettje († 1861) en van hun zoon Swier († 1927) 
zijn nog intact aanwezig! Bij de ontruiming van Heveskes rond 1965 zijn hun grafstenen overgebracht naar en geplaatst op het kerkhof van Farmsum.

 
Foto links: Graf van Bonne en Mettje




Een ZEESCHEEPVAART INTERMEZZO

Bonne Harms zal na zijn overlijden aan zijn zoons, de 28-jarige Bonne en de 27-jarige Swier, een redelijk groot vermogen hebben nagelaten. Bonne en Swier werden beide landbouwer, maar in 1879 kocht Swier, 32 jaar, medegefinancierd door broer Bonne, een eerste schip, de brik Anna Betty, hij werd dus reder.
In hetzelfde jaar werd de brik echter direct afgekeurd; ook in 1879 kocht hij de schoenerbrik “Isadora”, die één jaar later strandde in Jutland, pijnlijke financiële verliezen in de aanloop-jaren dus. In de loop der jaren strandde de bark “Paulina” in  Wilmington (North Carolina, USA), raakten 2 barken vermist, één tussen Liverpool en Buenes Aires, de ander tussen Pensacola (Florida, USA) en  Rotterdam.

Dat het uitoefenen van een landbouwbedrijf economisch andere eisen stelt dan dat van een rederij met een koopvaardijvloot blijkt uit het feit dat het bedrijf in 1896 failleerde. De 3, nog in bezit zijnde, barken werden verkocht: de “San Francisco” en, naar het buitenland, de “Heveskes” (eerder “Frieda Grampp” geheten) en de “Heveskes II” (zie foto links ), eerder “Irma” geheten) ), en, wat erger zal zijn geweest, ook Swier zijn grote boerderij moest worden verkocht. 
Hij ging wonen op een niet-verkochte bedrijfswoning, die bij de boerderij hoorde. Swier heeft nog lang geprocedeerd, maar in 1904 kwam daar een definitief einde aan waardoor ook zijn inboedel tenslotte op een boeldag werd geveild (zie Bijlage III). 

Het faillissement van de rederij ) heeft ook 
Bonne geraakt in zijn hoedanigheid als
medefinancier van de rederij. Zijn landbouwbedrijf en zijn “Steen- en Panfabriek”  werden in 1896 noodgedwongen op een veiling verkocht en zal er de oorzaak van zijn geweest dat Bonne, nog in hetzelfde jaar als de bedrijfsbeëindiging, in 1896 naar Groningen verhuisde en daar boekhouder werd in plaats van landbouwer met enig aanzien (zie 7.).

7. Bonne Harm van der Heij is geboren in 1845 in Oterdum, zoon van Bonne Harms van der
    Heij en Mettje Visker. Bonne is overleden in 1916, 70 jaar oud, in het Academisch
    Ziekenhuis in de stad Groningen. 
    
  Bonne trouwde:
  (1) 26 jaar oud in 1872 in Delfzijl met  Wibbina Johannes Toxopeus, 18 jaar oud en
        afkomstig uit Heveskes. Het huwelijk eindigde in 1887 door het overlijden van Wibbina.
        Wibbina is geboren in 1854 in Heveskes en is in hetzelfde dorp overleden in 1887, 
        33 jaar oud, 1 week na de geboorte van haar 9e en laatste kind! 

  (2) 43 jaar oud, in 1889 in Delfzijl met Aaltje Elema, 42 jaar oud, van beroep
       “landbouwersche”. Aaltje is  geboren in 1847 in Bierum en is overleden in 1900 te
        Groningen, 53 jaar oud. 
        Aaltje was weduwe van Johannes Nijhoff en moeder van Jan Nijhoff; Bonne Harm
        hertrouwde aldus met de moeder van zijn schoonzoon (zie hieronder 2.).
Door zijn huwelijk met Aaltje werd Bonne (mede-)eigenaar van een steen- en panfabriek met 2 ovens en droogschuren in Termunterzijl aan het Zijldiep; Aaltje haar 1e echtgenoot was steenfabrikant en had deze fabriek in 1870 gekocht.

 
        Locatie van de vroegere steenfabriek anno ca. 2000
       Locatie van de Steenfabriek (kaart uit 1908 )                       aan het Zijldiep. Thans (2013) is er een werf gevestigd.
 Bonne werd verder in 1879 lid en voorzitter van het hoofdbestuur van het waterschap “Oterdum”.
In 1881, evenals in 1893, werd hij herkozen in de gemeenteraad van Delfzijl voor de “Liberalen”. In 1889 werd hij medebestuurder van de in dat jaar opgerichte “Stoomzuivelfabriek” in Farmsum. En in 1895 was hij één van de medeoprichters van de Coöperatieve Landbouwvereniging “De Oosterhoek G.A.”; het doel hiervan was het gezamenlijk inkopen, o.a. van zaaizaden en kunstmest, en het bevorderen van de landbouw in deze streek in de meest ruime zin. 
Naast zijn eigen economische werkzaam-heden, was hij dus ook maatschappelijk erg actief als bestuurder.  
Bonne en Wibbina kregen 9 kinderen, alle geboren in Heveskes: 
1.	Bonno Harm, 1873 - 1955, † te Groningen, begraven te Stedum, 82 jaar oud. Zijn 
verloofde, dochter van een Rotterdamse brugwachter, overleed 24 jaar oud toen hij 36 jaar was. Begon als 15-jarige in 1888 als dekjongen op de bark “Pauline” (een schip van zijn “oom” Swier, zie pag. 36), was in 1892 opgeklommen via lichtmatroos tot matroos en in 1893/1894 tot 2e stuurman op een reis met de bark “Annette Jantine” van Hamburg via Kaap Hoorn naar Punta Arenas (Chili) ). In Amsterdam werd hem in juni 1895 het diploma “2e Stuurman groote zeilvaart A” uitgereikt ) na een opleiding op de Delfzijlster Zeevaartschool. 
Eind 1913 voer hij als kapitein uit met de “Cambewarra”, een bij de werf “Gusto” in Schiedam net nieuw gebouwd ertsschip, om deze naar de nieuwe eigenaar in Sydney (Aus.) te brengen. Het schip liep in februari 1914 voor de westkust van Australië op een rif en zonk in bijna 60 m diep water; alle 14 opvarenden werden gered ). De “Raad voor de Scheepvaart” constateerde dat Bonno niet verantwoordelijk was voor het ongeluk; het rif stond niet op de kaart! Hij was voornamelijk kapitein bij de koopvaardij ) en bracht daarbij uit Indonesië voorwerpen mee, die thans nog familiebezit zijn. 

2.	Geertruida Wibbina, 1874 - 1960, † te Stedum, 86 jaar. Zij trouwde, 23 jaar oud,
 in 1898 in Stedum met Jan Nijhoff, 27 jaar oud, huisarts in Stedum. 
Jan is geboren in 1871 in Termunterzijl en is overleden in 1950, 79 jaar oud.
Jan was lid van de NSB, vanaf 1941 zelfs keuringsarts en is na de oorlog veroordeeld tot ontzegging van het kiesrecht voor 10 jaar en verbeurdverklaring van 15.000 gld; uitsluitend wegens zijn hoge leeftijd, in 1947 76 jaar, kreeg hij geen gevangenisstraf (Uitspraak: Tribunaal Artsenkamer 1947). Om die reden verhuisde hij na de oorlog naar Twello (Ov.); na zijn overlijden keerde Geertruida terug naar Stedum.

3.	Johannes Pieter,	1876 - 1960, † te Slochteren, 84 jaar. Trouwde in 1900 in s’Gravenhage met Fenna Brader uit Winschoten, die van de kantonrechter toestemming kreeg om te trouwen, omdat haar vader dat weigerde. Johannes was in Den Haag winkelbediende. In 1939, 63 jaar oud, verhuisde hij met vrouw en 2 van zijn vrijgezelle dochters terug naar dat deel van het dorp Slochteren, dat vanaf 1963 Froombosch heet.
 
4.	Swier Mettheus,  	1877 – 1939, te Grossefehn bij Aurich in Ostfriesland, 61jaar. Beroep onbekend. Een zoon van hem, ook Swier geheten, stierf als Duits soldaat in WOII op 10 juni 1944 (Normandie?) op 20 jarige leeftijd.
 
5.	Geuko,               	1879 -  1954, 75 jaar, boer, † te Batesville, Arkansas, USA, als George Vanderhey. Waarschijnlijk op 3 april 1902 met het stoomschip “Statendam”, de 1e onder die naam, vanuit Rotterdam naar New York ) vertrokken. Hij heeft 1e of 2e klas gereisd; op de aankomstlijsten van 3e klas passagiers (“arme” emigranten”) van de immigratieterminal op Ellis Island in New York komt zijn naam namelijk niet voor.
In 1913 bracht hij een bezoek aan Nederland en keerde in 1914 weer in de USA terug. Hij woonde eerst in Maxwell, nu Springer geheten (New Mex.), daarna in Iowa Park vlakbij Wichita Falls (Texas) waar hij in 1921 met een Groningse is getrouwd en na ca. 1930 tenslotte in Batesville (Ark).
 In de US Census van 1910 is zijn naam getranscribeerd als Geudo Vanderkie; verder is
 als geboortejaar 1883 en als immigratiejaar 1893 vermeld; heeft Geuko een beetje
 gejokt? Hij kreeg 1 zoon, George jr., die naar het lijkt zonder nakomelingen in 1980 is overleden.

6.	Pieter,                	1881 - 1930, zie 8.

7.	Metta Klazina,      1883 - 1901, verhuisde in oktober 1901 vanuit Amsterdam terug 
                                                   (uit een kliniek?) naar de stad Groningen, waar ze
                                                   bijna 4 weken later “na een langdurig lijden”
                                                   overleed, 18 jaar oud.

8.	Klazina,     	1885 - 1885, † te Heveskes , 4 maand oud.

9.	Klazi(e)na, 	1887 - 1911, † te Groningen in het “Academisch Ziekenhuis”,  
                                                     24 jaar, ongehuwd, wonend in Haulerwijk 

 Bonne en Aaltje kregen samen, beiden rond hun 43e  levensjaar, nog 1 kind: 
    10. Alida,	1890 - 1966,  Delfzijl en † te Vries, 76 jaar oud, ongehuwd.

     Bonne verhuisde door het genoemde faillissement op zijn 50e in mei 1896 vanuit Heveskes
     naar de stad Groningen, samen met zijn 2e vrouw Aaltje, 4 van hààr kinderen, 4 van zijn
     kinderen plus hun gezamenlijke kind. Zij hebben eerst gewoond in de Veemarktstraat (228b)
     en daarna aan het Damsterdiep-NZ (21a), -ZZ (17) en aan de Damsterkade 8a  ).

De verhuizing kan gezien worden als een mijlpaal in de familiehistorie: bijna 3 eeuwen lang woonden hij en al zijn voorouders in een straal van 3 km rond Termunten (Fiemel, Oterdum en Heveskes) en nu ging Bonne 30 km verder en in de grote stad wonen!

Beroep Bonne Harm: landbouwer; steen- en (dak-) panfabrikant; co-financier rederij en nà verhuizing naar Groningen in 1896: boekhouder. 
In de huwelijksakte van zoon Johannes in 1900 staat als zijn beroep vermeld: voerman.
      De Graafschapbode van 4 febr. 1899       Gezien de advertentie hiernaast heeft hij ook nog 
    geprobeerd om voor een derde te bemiddelen.
 
8. Pieter van der Heij is geboren in 1881 in Heveskes, zoon   van Bonne Harm van der Heij en Wibbina Toxopeus. Pieter is overleden in 1930, 49 jaar oud. 
 
Pieter verhuisde met zijn vader en stiefmoeder op zijn 15e in 1896 vanuit Heveskes naar Groningen; 8 jaar later, eind 1904, verhuisde hij alleen naar Den Haag. Pieter trouwde, 25 jaar oud, in 1907 in Groningen met Engeltje Heikens, 25 jaar oud. Na hun huwelijk verhuisde Engeltje ook naar Den Haag. 

In 1921 werd Pieter opgenomen in het Psychiatrisch Ziekenhuis Veldwijk te Ermelo. Om die reden verhuisde Engeltje met dochter An in 1922 terug naar Groningen. Pieter werd later overgeplaatst naar Dennenoord te Zuidlaren dat destijds ook een psychiatrische verpleeginrichting was en waar hij in 1930 overleed. De oorzaak van de opname lag in een verwaarloosde syfilis, die zijn geestvermogens zal hebben aangetast. 
Voor het gezin en de familie zal dit destijds een nare en genante tijd zijn geweest.

Engeltje is geboren in 1882 in Groningen en is overleden op 30-05-1955, 73 jaar oud, tijdens een uitstapje naar Zandvoort. 
Ze was een dochter van Andries Heikens (stalhouder, verhuurder van landauers/koetsen te Groningen, zie pag. 47) en Anna Johanna Geertruida Volke, die in 1873 waren getrouwd.

 Beroep Pieter: beroepsmilitair met de functie
                      van “apothekersbediende”.
 
Pieter en Engeltje kregen 1 kind:  
                 Anna Johanna Geertruida (An), geboren op 18 juni 1908 in Den Haag; zie 9. 

Foto links: Pieter en Engeltje met dochter An ( ca. 1912)

                                                         	
9.  Anna Johanna Geertruida (An) van der Heij 
is geboren op 18-6-1908 in Den Haag,
dochter van  Pieter van der Heij en Engeltje Heikens.
                                                 An is overleden op 28-8-1994 in Groningen, 86 jaar oud.  An verloofde zich in 1926, 18 jaar oud, met H.Troost, maar tot een huwelijk  kwam het  niet.
      An  trouwde uiteindelijk, 29 jaar oud, op 30-5-1938 in Groningen met Jan Mans Smit,
      27 jaar oud. Jan is geboren op 8-2-1911 in Groningen, zoon van Jantina Fennechiena
      Reijinga en Jan Mans Smit, en is overleden in 1989 in Groningen, 78 jaar oud.
 
 Opleiding An: Industrieschool (een soort huishoudschool, thans VMBO genoemd)
 Beroep An   : kapster, na haar huwelijk huisvrouw

 An en Jan kregen 4 kinderen, allen met de achternaam Smit: 
    1.  Jan Mans (Jan), geboren op 3-10-1939 in Groningen, zie 10.1. 
    2.   Pieter Bonno (Piet), geboren op 19-03-1941 in Groningen, zie 10.2 
    3.   Edith Jantina Fennechina, geboren op 22-02-1946 in Groningen, zie 10.
    4.   Fenna Catharina Johanna, (Fenny), geboren op 23-6-1947 in Groningen, zie
          10.4.          


10.1	Jan Mans Smit is geboren op 3-10-1939 in Groningen. Jan trouwde, 24 jaar oud, in 1963 in Groningen met Janna Willie (Janny) van Dijk, 24 jaar oud. Janny is geboren op 6-6-1941 in Leeuwarden.
Opleiding: HBS-A, Kunstacademie Minerva Groningen
Beroep   : Archeologisch tekenaar bij het Groninger Archeologisch Instituut (instelling
                van de Rijksuniversiteit Groningen). 

10.2   Pieter Bonno Smit is geboren op 19-3-1941 in Groningen. Piet trouwde:
-	ongeveer 26 jaar oud, omstreeks 1967, met Berry Bernardus, ongeveer 25 jaar oud. Berry bleek lesbisch en het huwelijk is om die reden ontbonden rond 1975.
-	ongeveer 48 jaar oud, omstreeks 1988 met Vera Heuving, ongeveer 34 jaar oud.
 Vera is geboren op 14-6-1955. 
Opleiding: ULO (niet afgemaakt)
Beroep   : Verkoper witgoed, Autopoetsbedrijf, Rijschoolhouder (1-manszaak).
     
10.     Edith Jantina Fennechina Smit is geboren op 22-2-1946 in Groningen.
Edith trouwde, 23 jaar oud, op 12-6-1969 in Groningen met Jan Huizinga, eveneens 23 jaar oud. Jan is geboren op 15-3-1946 in Assen.
          Zie verder het eerdere hoofdstuk II “De huidige generaties”. 
In het Nieuwsblad van het Noorden van 8 maart 1946 is de geboorte vermeld.


10.4   Fenna Catharina Johanna Smit is geboren op 23-6-1947 in Groningen. 
Fenny trouwde, 19 jaar oud, op 6-4-1967 in Groningen met Sietse Jacob Veenstra, 
          20 jaar oud. 
Sietse is geboren in 1946 in Winsum. Het huwelijk werd ontbonden in 2000. 
Opleiding :  Kappersvakschool.
Beroep    :  Kapster en vanaf haar 19e jaar: huisvrouw.
 
BIJLAGE 1 Gebeurtenissen uit het leven van Hijbe Jans (ca. 1680)

1. Het Voogdijschap (1679).

Bij overlijden van één van beide ouders werd in het geval van minderja¬rige kinderen een aantal voogden door de rechtbank aangewezen. De belangrijk¬ste daarvan was de voormond. Deze kwam als regel uit de familie van de overlede¬ne en sprak namens het kind of de kinderen (“pupillen”). De tweede voogd kwam uit de familie van de andere ouder en werd de sibbevoogd genoemd. Als derde was er nog een voogd die geen familie hoefde te zijn (maar vaak wel was), de zg. vreemde voogd. Het voogdschap was destijds een ingrijpende aangelegenheid, de voogd was met zijn eigen vermogen aansprakelijk voor zijn handelen als voogd.
De onderstaande acte betreft het afkopen van het voogdschap door de voogden aan Hijbe Jans. Het betrof de kinderen uit Engel Geerts haar 1e huwelijk. Na het overlijden van haar man trouwde zij voor de 2e maal en wel met Hijbe Jans en overleed ca. 10 jaar na dit huwelijk in 1679. 

“Acte van consent.
Zijn bij gerichte gecompareert Derck Hindrickx, Simon Geerts ende Pieter Cornellis, respect: voormondt ende vooghden over wijlen Jan Harmens ende Engel Geerts ghewesene eheluiden naegelaetene onmondighe kindt, ende hebben versocht gerichts consent om te moegen doen een afhandelinghe ofte afkoop met haer pupillen steeffvaeder Hijbe Jansen wegens sijns moeders naelaetenschap, soo wort opgeml: voormondt ende vooghden haer versoeck geaccordeert, mits dat de penninghen daervan procederende ten besten nutt ende profijt des pupils moeghen worden geemploijeert, t' welcke in actis is geteeckent, actum Termunten den 21 junij 1679.”

2. De Belediging (1681).
Van 17 juli 1680 t/m 5 maart 1681 lopen de rechtszittingen over een belediging, in totaal 27 zittingen. Hijbe heeft Nantie Lammerts beledigd, de moeder van zijn overleden 3e echtgenote Aeltien Michgeels, met wie hij slechts net een halfjaar was getrouwd, zoals blijkt uit het volgende:
                “dat hij op den 11 septembr: jongst opentlijck in t dispuit heeft uijtgegoten, als dat sij het starffhuis van
                  haer overleden dochter, terwijll Hijbe Jansen nae Embden waer, hadde berooft”

Hijbe moet een inventarislijst produceren, over en weer worden getuigen opgeroepen en gehoord, “advocaeten” worden ingeschakeld en de rechter dringt op het laatst aan om de zaak in der minne te schikken, hetgeen uiteindelijk ook gebeurt, zoals blijkt uit het vonnis van 5 maart 1681:

“Ingevolghe acte van commissie den 19 februarij jongst tusschen Nantie Lammerts impt, ende Hijbe Jansen gedg gepassert, zijn respect: partien bij gerichte gecompareert ende geaccordeert in voeghen, dat gedg Hijbe Jansen heeft verklaert, gelijck hij verklaert bij desen, dat soodaene judiciele persistentie in cas van injurien (tegens imptin geevomeert) ende hij op den 13 novembris 1680 in actis heeft laeten teeckene, ende hem te doceren waer operlecht, dat datselve door onbedachtsaemheijt waer gescheet, ende dat hij daerbij in t minste niet was persisterende, dat hem sulckx van harten leedt waer, versochte dessent weghen, dat hem 't selve muchte worden geremitteert, verklaerende voorts van imptin niet te weten ofte presumeren als alle eer, liefde ende goet, die kosten hinc inde gecompenseert, exempt die, soo van daeghe voor ende onder de commissie zijn voorgevallen, nevens de gerichts bruecken, soo bij gedg Hijbe Jansen te voldoen ende betaelen zijn angenomen, 't welcke ad instantiam partium in actis is gheteeckent.

VERTALING naar zo goed mogelijk hedendaags Nederlands:

Ingevolge de acte van commissie van 19 februari jongstleden die tussen eiseres Nantie Lammerts en gedaagde Hijbe Jansen is gepasseerd, zijn de respectievelijke partijen rechtswege verschenen en overeengekomen in dier voege, dat gedaagde Hijbe Jansen heeft verklaard zoals hij bij deze ook verklaart, dat een zodanige volharding voor het gerecht in het geval van belediging (tegen de eiseres geuit) en die hij op 13 november 1680 in actis heeft laten tekenen, en hem te verklaren was opgelegd, dat dat door onbedachtzaamheid was gebeurd, en dat hij daarin allerminst volhardde, dat dat hem erg speet, verzoekt daarom, dat hem de straf wordt kwijt gescholden, terwijl hij verklaart niet anders van de eiseres te weten of te veronderstellen als dat zij eerbaar, lief en goed van gedrag is, de kosten wederzijds gecompenseerd, behalve die, van de dagen voor en tijdens de commissie, benevens de gerechtsboetes, die bij gedaagde Hijbe Jansen te voldoen en te betalen zijn aangenomen, hetwelk op verzoek van partijen in actis is getekend. 
BIJLAGE  2  Gebeurtenissen uit het leven van Harm Bonnes en zijn vrouw Jantje
                    Heeres

1.   Het lot van een weduwe rond 1800

Zitting van de “Regtdag: 9 juni 1790
Eodem ut supra.
De kerkenraad van Termunten petitnt. Ca. Jantje Heres, wedwe van Harm Bonnes, gepetitde.
Ingevolge apostille in dato den 7 junij jongst compareerde in commissie de kerkenraad van Termunten compleet, als petitnt en Jantje Heres, wedwe van Harm Bonnes, als gepetitde., inhaererende alle leden van genoemde kerkenraad hun versoek, ten einde het hoog ed. gerigte gelieve te consenteren en de respective diaconen van Termunten te autoriseren tot het verkopen van des gepetitdes behuisinge en heem, om uit de profluerende kooppenningen de schulden ten laste van gemelde boedel te kunnen betalen, en opgem. Jantje Heres en haare kinderen elders huisvesting en onderhoudt te kunnen bezorgen, en zulks om redenen breder ten requeste gedetailleert.

Hierop de gepetitde., die reeds voor eenige tijd teegens deezen door kerkenraad te doene versoek bij gerigte eenige doleances hadde ingebragt, zijnde verstaan, verklaarde dezelve nimmer te zullen toestaan, dat diaconen hare behuisinge en heem zoude verkopen, maar dat zij eigener authoriteit zulks wilde aan de koop brengen, dat zij niet alleen harer verstand magtig was, maar zelfs nimmer zig met zoo een voornemen aan de diaconen had overgegeven om met haare te kunnen doen na hunnen raade, maar alleen in zodanig geval, dat diaconen haare schulden zoude betalen, en daarvan genieten 6 ten hondert. 

Dan hierop het blijk sub A bij request geexhibeert, zijnde geexamineert, gebleek daaruit met ronde woorden, dat zij daarin verklaarde zig niet in staat te bevinden om voor haar en haare minderjarige kinderen het nodige tot onderhoud te gewinnen, daarom haar huis en heem staande en gelegen te Fijmel, als ook alle haare goederen en bezittingen, waar of hoedanig die ook mogen zijn, aan de diaconie van Termunten opdroeg en overgaf, om daarmede te kunnen doen en handelen als een wettig eigenaar met het zijne, nogtans onder zodanig voordelige voorwaarden voor haar, als art. 1, 4e hoofd. van het reglem. voor de kerkenraaden en diaconien etc, breeder word vermelt, zelfs wierd gepetde. bij een tweede conditie in gem. bijlage toegestaan, dat, indien bij haar versterf haare kinderen geen onderstand van de diaconie meer nodig hadden, en de goederen door haar overgegeven meer waardig waren als de penningen bedroegen, die door haar en haare kinderen van de diaconie ontfangen zijn, de ses ten hondert daarbij gerekent, haare kinderen van het overschot de eenige wettige erfgenamen zoude zijn en blijven. De ondertekeninge aan gepetde. zijnde voorgehouden, ontkende zij wel niet zulks te hebben getogen, maar verklaarde de inhoud van dien, schoon door diaconen haar voorgelezen, zoo niet te hebben verstaan, en alleen daaruit te hebben begreepen, dat van hetgeen de diaconen voor hare schulden hadden betaalt, zij daarvoor alleen met het betalen van ses ten hondert konde volstaan, en alsdan de administratie van haare boedel overneemen, en geenzints voornemens te zijn, bij geduursaamheid ses ten hondert van haare eige goederen aan de diaconie te willen blijven betalen. 

Hierop alle moeijte zijnde aangewendt gepetde over dit point tot andere gedagten te brengen en de wettigheid van hare handeling volgens blijk sub A haar zijnde voorgehouden, met onderrigting teffens, dat kerkenraad, ingevolge het 7e art. 2e hoofd van gem. reglement niet anders konden ofte mogten handelen, dan invoegen gemelt is, en gepetde. tot geene bedaarder denkbeeld hebbende kunnen worden gebragt, zoo wierd gepetde door gerigte gevraagt of zij dan ook na de overdragt van haare persoon en goederen aan de diaconie door erffenisse of ander voorspoed tot voordeliger staat was geraakt, en alzoo zig wettig van de diaconie konde ontrekken, dog hierop door gepetde neen wordende geantwoord, en verders zijnde gepraetendeert haare goederen zelfs te willen verkoopen, wierd haar eindelijk haare malitieuse voornemens onder het oog gebragt, dat zij har zelfs niet ontzien had, om voor gerigte te verklaren, dat zij haare goederen wilde verkoopen en verteren, en na zulks haar aan diaconie overgeeven, die haar en haare kinderen dan wel moest overneemen, dewijl daarvoor gegeven wierd, dat men zulke die niet had, zoude onderhouden, en teffens aan gerigte in consideratie zijnde gegeven haare verkwistende aart en verdere redenen in het request aangevoert, zelfs daar het niet anders konde uitvallen, dan dat gepetde met haare ses kinderen, schoon zij nu met een weinig voordelige staat tot de diaconie overging, egter op den duur bovengemelde diaconie tot een allerdrukkenste last zoude blijven, waarbij de oudste dogter, thans niet onder de diaconie behorende, in cas van ziekte zoude kunnen betrokken worden. Zoo heeft het e. e. gerigte het een en ander in actis getekent, om zulks in overweging te neemen, en daar omtrent op den requeste nader te disponeren.



2.   Het gevecht

Zitting van de “Regtdag”:  3 december 1787

In zaake Johan Stoffer Coerts remonst. Ca. Het e. e. gerigte des Klei Oldambts rat. offic. geremonstde.
Is ingevolge gerigts apostille op heden in commissie erschenen de persoon van Johan Stoffer Coerts, deszelfs verzoek, bij requeste door hem zelfs vertekent, gedaan, alsnog inhaererende ten einde hem gratie voor rigeure van regte mogte wedervaren, ter oorzaake hij zig op den 17e januarii jongst, door drift hadde te buiten gegaan met eenen Harm Bonnes eenige vuistslagen te geven, breeder in gemelde request vervat, declarerende hem zulks te paeniteren en belovende zig voortaan als een geschikt ingesetenen te zullen gedragen.
Consterende uit de ingenomene informatien en wondcedulle, dat opgem. Harm Bonnes bloederig is geweest, en dat er bij evengen. persoon boven en beneden de oogen, aan de neus en bovenlip enz. een vrij aanmerkelijke swelling heeft plaats gehad, met kneusing en uitstorting van vogten. Dan aan het e. e. gerigte mede zijnde gebleken dat meergezeide Joh. Stoffer Coerts zig in arme omstandigheden bevond en een blote dienstknegt was. Zoo heeft het e. e. gerigte na hem zijn faut strengelijk onder het oog te hebben gebragt, met interdictie zig inkomstig daaraan meer schuldig te maaken, de breuk na luid van het 5 b. old. land. art. 11, en dubbel na inhoud van het 77 art. ejusdem libri, omdat na zonnen ondergang was geperpetreert, op 3 guld begroot, de kosten ter summa van 16 guld 10 st na gelegentheid van persoon getaxeert, daarenboven, 't welk door gem. Johan Stoffers Coerts zijnde aangenomen te voldoen, met versoek van een ½ jaar uitstel, is zulks hem geaccordeert, en de zaak in voegen getermineert.
BIJLAGE III  

